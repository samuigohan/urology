<div class="subtitle">
    Anatomija mokraćnog mjehura
</div>
Mokraćni mjehur je organ smješten u dnu zdjelice. Kod žena se iza mokraćnog mjehura nalazi rodnica, a kod muškaraca
debelo crijevo, dok se ispod mokraćnog mjehura nalazi prostata. Izgled mokraćnog mjehura ovisi o količini mokraće
koja se u njemu nalazi. Ukoliko je prazan ne može se dobro prikazati prilikom ultrazvučnog (UZV) pregleda ili
prilikom kompjuterizirane tomografija (CT). Mokraćni mjehur najbolje se prikazuje kada je pun mokraće.
<div class="subtitle">
    Funkcija mokraćnog mjehura
</div>
Mokraćni mjehur skuplja mokraću. Mokraća nastaje u bubregu, ide kroz mokraćovod i zadržava se u mokraćnom mjehuru, sve
do trenutka kada osjetimo nagon na mokrenje te ispraznimo mokraću iz mokraćnog mjehura kroz mokraću cijev.