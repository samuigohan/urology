<div class="list-title">
    Kamenci mokraćnog mjehura
</div>
1. Što je to kamenac mokraćnog mjehura?
<br>
To je prisutnost, odnosno pojava kamenca u mokraćnom mjehuru.
<br>
<br>
2. Zašto nastaje kamenac mokraćnog mjehura?
<br>
U načelu se radi o kamencima koji su se iz bubrega, odnosno mokraćovoda spustili u mokraćni mjehur i ne mogu se
izmokriti.
<br>
<br>
3. Koliko mogu imati kamenaca mokraćnog mjehura?
<br>
Nema pravila, najčešće jedan, ali mogu biti i dva ili više.
<br>
<br>
4. Koliko može biti velik kamenac mokraćnog mjehura?
<br>
Od nekoliko milimetara do više centimetara.
<br>
<br>
5. Od čega se sastoji kamenac mokraćnog mjehura?
<br>
Kamenac se većinom sastoji od različitih kristala i malim dijelom od organske komponente.
<br>
<br>
6. Postoji li više vrsta kamenaca mokraćnog mjehura?
<br>
U načelu se kamenci dijele na kamence koji su većinom građeni od kalcija (oni čine veliku većinu kamenaca) i ostale u
koje ubrajamo struvitne kamence, kamence od mokraćne kiseline, cistinske i ksantinske kamence.
<br>
<br>
7. Je li kamenac mokraćnog mjehura ozbiljna bolest?
<br>
I da i ne. Ukoliko je mali i ne uzrokuje tegobe nije, međutim ukoliko je velik i/ili uzrokuju tegobe te ukoliko je izvor
komplikacija i oštećenja funkcije mokraćnog mjehura, onda jeste ozbiljna bolest.
<br>
<br>
8. Već sam imao kamenac mokraćnog mjehura, hoću li ga ponovno dobiti?
<br>
Nema pravila, možete, ali i ne morate. Isto tako nema pravila koliko će vremena proći do pojave novog kamenca, mogu
proći mjeseci, godine pa i desetljeća.
<br>
<br>
9. Mogu li hranom ili nekim nadomjescima prehrane smanjiti vjerojatnost pojave kamenca mokraćnog mjehura?
<br>
Za većinu kamenaca u načelu ne, mada postoje neki kamenci kod kojih promjene određenih prehrambenih navika mogu smanjiti
vjerojatnost nastanka novih kamenaca.
<br>
<br>
10. Mogu li hranom ili nekim nadomjescima prehrane smanjiti vjerojatnost rasta kamenca mokraćnog mjehura?
<br>
Za većinu kamenaca u načelu ne, mada postoje neki kamenci kod kojih promjene određenih prehrambenih navika, kao i
određena sredstva mogu smanjiti vjerojatnost rasta kamenca.
<br>
<br>
11. Boli li svaki kamenac mokraćnog mjehura?
<br>
Ne, ne bole svi kamenci mokraćnog mjehura, ali većina uzrokuje određene tegobe s mokrenjem, odnosno bolove.
<br>
<br>
12. Može li mi kamenac oštetiti mokraćni mjehur?
<br>
Može, jer ga prisutnost kamenca "iritira", kamenac može također uzrokovati upalu i krvarenje mokraćnog mjehura. Može se
desiti i da kamenac "upadne" u mokraćnu cijev i začepiti je pa bolesnik onda ne može mokriti, mada se to rijetko dešava.
<br>
<br>
13. Može li se izmokriti kamenac mokraćnog mjehura?
<br>
Može, to uglavnom ovisi o njegovoj veličini i obliku. Veliki broj kamenaca koji su ≤ 1 cm se mogu izmokriti, a uz malo
sreće mogu se izmokriti i nešto veći kamenci.
<br>
<br>
14. Može li se izliječiti kamenac mokraćnog mjehura?
<br>
Može.
<br>
<br>
15. Treba li se svaki kamenac mokraćnog mjehura liječiti?
<br>
Ovisno o veličini i broju kamenaca, tegobama i komplikacijama. U načelu, ako ih bolesnici ne mogu sami izmokriti treba
ih liječiti.
<br>
<br>
16. Kako se može liječiti kamenac mokraćnog mjehura?
<br>
Postoji više metoda, jasno ovisno o veličini i broju te građi samog kamenca, ali i o tegobama, komplikacijama, kao i
općem stanju bolesnika.
<br>
<br>
17. Koje su metode liječenja kamenca mokraćnog mjehura?
<br>
To su: ESWL, endoskopsko razbijanje kamenca i otvoreno operativno liječenje kamenca.
<div class="list-title">
ESWL kamenca mokraćnog mjehura
</div>
18. Što je to ESWL tretman?
<br>
To je razbijanje kamenca korištenjem uređaja koji proizvodi udarne valove koji razbijaju kamenac.
<br>
<br>
19. Gdje se obavlja ESWL tretman?
<br>
U bolnici, obavlja se preko dnevne bolnice, znači bolesnik ujutro dolazi na tretman i nakon njega ide kući.
<br>
<br>
20. Koliko traje ESWL tretman?
<br>
Oko ½-1 sat.
<br>
<br>
21. Trebam li doći na ESWL tretman natašte?
<br>
Ne, zapravo je poželjno da nešto pojedete.
<br>
<br>
22. Je li ESWL tretman bolan?
<br>
U načelu, ovisi o energiji i broju udarnih valova koje bolesnik primi tijekom ESWL tretmana. Bolesnici zapravo češće
navode nelagodu, nego bolove tijekom ESWL-a. Ukoliko se jave izraženi bolovi, ESWL tretman se prekida.
<br>
<br>
23. Koliko puta ću morati ići na ESWL tretman prije nego što mi se razbije kamenac?
<br>
Nema pravila, ovisno o veličini i broju te građi samog kamenca, kao i o količini energije i broju udarnih valova koje
ste primili tijekom ESWL tretmana. Nekim bolesnicima se kamenac može razbiti jednim ESWL tretmanom, neki trebaju dva ili
tri, a kod nekih i nakon više ESWL tretmana ne dolazi do razbijanja kamenaca.
<br>
<br>
24. Što ukoliko se ESWL tretmanom ne uspije razbiti kamenac?
<br>
Postoje druge metode liječenja (navedene u daljnjem tekstu) koja se onda mogu koristiti.
<br>
<br>
25. Imam krvi u mokraći nakon ESWL tretmana, je li to ozbiljno?
<br>
Za očekivati je da bolesnici imaju nešto krvi u mokraći nakon ESWL tretmana. Međutim, ukoliko se radi o značajnoj
količini krvi potrebno je javiti se urologu na kontrolu.
<br>
<br>
26. Može li se ESWL tretman komplicirati?
<br>
Može, kao i sve medicinske procedure i ESWL tretman se može komplicirati. Međutim, komplikacije kod ESWL kamenca u
mokraćnom mjehuru su rijetke.
<br>
<br>
27. Kad se mogu vratiti normalnim, uobičajenim dnevnim aktivnostima nakon ESWL tretmana?
<br>
Savjetuje se izbjegavanje napora. Ukoliko je sve u redu, normalnim dnevnim aktivnostima bolesnik se može vratiti već
drugi dan nakon ESWL-a.
<br>
<br>
28. Što će se desiti s mojim kamencem nakon što je razbijen ESWL tretmanom?
<br>
Kamenci se razbiju u manje komadiće koje onda bolesnik izmokri.
<br>
<br>
29. Koliko će mi trebati vremena da izmokrim kamence nakon ESWL tretmana?
<br>
Nema pravila, nekoliko dana, tjedan pa i više.
<div class="list-title">
Endoskopsko razbijanja kamenca mokraćnog mjehura ("laser")
</div>
30. Što je to endoskopsko razbijanje kamenca?
<br>
To je razbijanje kamenca korištenjem specijalnog instrumenta (cistoskopa) koji se uvodi u tijelo kroz prirodne otvore,
odnosno kroz otvor mokraćne cijevi u mokraći mjehur do kamenca.
<br>
<br>
31. Gdje se obavlja endoskopsko razbijanje kamenca?
<br>
U bolnici, bolesnika se prima na urologiju.
<br>
<br>
32. Koliko traje endoskopsko razbijanje kamenca?
<br>
Ovisno o veličini i broju te građi samog kamenca kao i o vrsti energije kojom se kamenac razbija. U načelu od oko 20
minuta do 2 sata.
<br>
<br>
33. Je li endoskopsko razbijanje kamenca bolno?
<br>
Nije, jer se radi u anesteziji.
<br>
<br>
34. Koliko puta ću morati ići na endoskopsko razbijanje kamenca?
<br>
U većini slučajeva dovoljan je jedan zahvat.
<br>
<br>
35. Imam krvi u mokraći nakon endoskopskog razbijanja kamenca, je li to ozbiljno?
<br>
Za očekivati je da bolesnici imaju nešto krvi u mokraći nakon endoskopskog razbijanja kamenca. Budući da su u bolnici,
ionako ih kontrolira urolog, pa će onda on procijeniti koliko je krvarenje ozbiljno. U većini slučajeva ne radi se o
ozbiljnom krvarenju.
<br>
<br>
36. Može li se endoskopsko razbijanje kamenca komplicirati?
<br>
Može, kao i sve medicinske procedure i endoskopsko razbijanje kamenca se može komplicirati. Od komplikacija se najčešće
može javiti krvarenje i upala. U načelu, komplikacije kod većine bolesnika nisu ozbiljne.
<br>
<br>
37. Kad mogu piti nakon endoskopskog razbijanja kamenca?
<br>
U načelu isti dan.
<br>
<br>
38. Kad mogu jesti nakon endoskopskog razbijanja kamenca?
<br>
U načelu prvi dan nakon operacije.
<br>
<br>
39. Koliko se ostaje u bolnici nakon endoskopskog razbijanja kamenca?
<br>
Ukoliko je sve u redu, ide se kući 2 ili 3 dan nakon zahvata.
<br>
<br>
40. Kad se mogu vratiti normalnim, uobičajenim dnevnim aktivnostima nakon endoskopskog razbijanja kamenca?
<br>
Savjetuje se izbjegavanje napora. Ukoliko je sve u redu za obavljanje uobičajenih aktivnosti načelno nema zapreka
nekoliko dana nakon otpuštanja iz bolnice.
<br>
<br>
41. Što će se desiti s mojim kamencem nakon što je razbijen endoskopskim putem?
<br>
Kamenac se razbije u manje komadiće koji se onda izvade tijekom zahvata, a ono što zaostane bolesnik izmokri.
<div class="list-title">
Otvorena operacija kamenca mokraćnog mjehura
</div>
42. Što je to otvorena operacija kamenca mokraćnog mjehura?
<br>
To je operativni zahvat gdje se "otvori" bolesnika te se pristupi na mokraćni mjehur i kamenac koji se izvadi.
<br>
<br>
43. Gdje se obavlja otvorena operacija kamenca?
<br>
U bolnici, bolesnika se prima na urologiju.
<br>
<br>
44. Koliko traje otvorena operacija kamenca?
<br>
Ovisno o veličini i broju kamenaca, u načelu oko 1 sat. Često se kod ove operacije izvadi i prostata koja je povećana.
<br>
<br>
45. Imam krvi u mokraći nakon otvorene operacije kamenca, je li to ozbiljno?
<br>
Za očekivati je da bolesnici imaju nešto krvi u mokraći nakon otvorene operacije kamenca. Budući da su u bolnici, ionako
ih kontrolira urolog pa će onda on procijeniti koliko je krvarenje ozbiljno. U većini slučajeva ne radi se o ozbiljnom
krvarenju.
<br>
<br>
46. Može li se otvorena operacija kamenca komplicirati?
<br>
Može, kao i sve medicinske procedure i otvorena operacija kamenca se može komplicirati. Od komplikacija se najčešće može
javiti krvarenje i upala. U načelu, komplikacije kod većine bolesnika nisu ozbiljne.
<br>
<br>
47. Kad mogu piti nakon otvorene operacije kamenca?
<br>
U načelu isti dan.
<br>
<br>
48. Kad mogu jesti nakon otvorene operacije kamenca?
<br>
U načelu prvi dan nakon operacije.
<br>
<br>
49. Koliko se ostaje u bolnici nakon otvorene operacije kamenca?
<br>
Ukoliko je sve u redu ide se kući oko 5-7 dan nakon zahvata.
<br>
<br>
50. Kad se mogu vratiti normalnim, uobičajenim dnevnim aktivnostima nakon otvorene operacije kamenca?
<br>
Savjetuje se izbjegavanje napora nakon zahvata, ukoliko je sve u redu za obavljanje uobičajenih aktivnosti načelno nema
zapreka oko 2-3 tjedna nakon otpuštanja iz bolnice.