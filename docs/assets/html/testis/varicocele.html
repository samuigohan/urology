<div class="subtitle">
    Varikokela (Varicocelle)
</div>
<div class="subtitle">
    I. Općenito o varikokeli
</div>
Varikokela je zapravo proširenje vena testisa. Uglavnom se javlja na lijevom testisu, a mehanizam nastanka varikokele
nije jasan. Mogla bi se povući paralela s venama na nogama, svi ih imamo, ali kod nekog su proširene, a kod nekog nisu.
<br>
<br>
Većinu bolesnika sama varikokela ne smeta, neki ni ne znaju da je imaju, međutim ona je važna, jer može smanjiti broj i
kvalitetu spermija što može jasno, nepovoljno djelovati na plodnost.
<div class="subtitle">
    II. Simptomi varikokele
</div>
Većina bolesnika koji se javljaju urologu, zapravo dolazi jer im je "rečeno" da imaju varikokelu. Uglavnom se radi o
liječniku obiteljske medicine, odnosno liječniku koji je bolesnika pregledao na sistematskom pregledu.
<div class="subtitle">
    III. Dijagnostika varikokele
</div>
<div class="list-title">
    1. Pregled testisa
</div>
Tko? - pregled obavlja liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Liječnik rukom pregledava testise, njihovu veličinu, oblik, osjetljivost, odnosno bolnost na dodir te prisutnost
proširenih vena. Sam pregled traje oko desetak sekundi.
<div class="list-title">
    2. Color Doppler ultrazvuk testisa (CD UZV testisa)
</div>
Tko? - pregled obavlja liječnik specijalista urologije ili radiologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
    <li>radiolog na radiologiji u Domu zdravlja</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji</li>
</ol>
Color Doppler ultrazvuk (CD UZV) testisa je metoda gdje se koristeći UZV aparat prikazuje testis, ali i njegove krvne
žile. Naime, kod varikokele se na CD UZV mogu vidjeti proširene vene te odrediti stupanj njihovog proširenja. Bolesnik
leži na leđima, a UZV pregled se radi preko mošnje, koristeći ultrazvučnu sondu i traje oko minutu.
<div class="list-title">
    3. Spermiogram
</div>
Tko? - bolesnik nakon masturbacije daje uzorak sperme u specijalnoj sterilnoj posudici (može se kupiti u ljekarni) kod
kuće ili u zdravstvenoj ustanovi
<br>
<br>
Gdje? - u ustanovi koja ima laboratorij i uređaj za analizu sjemena (uglavnom bolnice)
<br>
<br>
Spermiogram je analiza sjemena. Bolesnik daje uzorak sjemena koji se analizira u specijalnom uređaju te se dobivaju
informacije o broju spermija, njihovom izgledu i pokretljivost. U načelu za oplodnju je dovoljan samo jedan spermij, ali
nije bez razloga priroda napravila da ih ima na milione i što ih je više i što su bolji to je i oplodnja, mogli bi reći
"bolja".
<br>
<br>
Važno je da bolesnici ne budu spolno aktivni znači da nemaju spolni odnos, niti da se samozadovoljavaju 4 dana prije
davanja uzorka sjemena za spermiogram, jer se time povećava vjerojatnost dobivanja "objektivnog" nalaza. Drugim riječima
ako smo jučer ili danas ejakulirali, imati ćemo manje sjemena te samim time vjerojatno dobiti lošiji nalaz nego što on
stvarno jeste.
<br>
<br>
<i>
    Napomena: u tekstu su navedene pretrage koje se mogu raditi kod varikokele. To ne znači da su sve one neophodno
    potrebne, odnosno da ne postoje još neke pretrage koje nisu gore navedene, a koje se mogu raditi kod ove bolesti.
    Konačnu odluku o tome donijeti će izabrani urolog u dogovoru s bolesnikom.
</i>
<div class="subtitle">
    V. Liječenje varikokele
</div>
Varikokela se liječi operativnim zahvatom po Polomo-Robb-u
<br>
<br>
Tko? - liječnik specijalista urologije
<br>
<br>
Gdje? - u bolnici
<br>
<br>
Bolesnik se prima u bolnicu i nakon što je anesteziran spinalnom anestezijom napravi se mali rez s lijeve strane prema
boku. Kroz rez se pristupi na venu testisa koja zapravo ide od testisa prema bubregu i ista se podveže te se rana
zatvori. Operacija traje oko 45 minuta, a bolesnik ide kući nakon oko 2 dana. Treba se javiti na kontrolu izabranom
urologu.
<img src="assets/html/testis/images/5.4.1.testis_varicocele_treatment_surgery_patient.jpg">
<div class="caption">
    Slika 1. Ožiljak nakon operacije varikokele (s lijeve strane bolesnika na donjem dijelu trbuha).
</div>
Za očekivati je da se broj i kvaliteta spermija oporave nakon ove operacije, za to je potrebno određeno vrijeme (oko 6
mjeseci). Međutim, kod dijela bolesnika ne dolazi do značajnog oporavka spermija, ali ova operacija je ono što se radi
svugdje u svijetu kada bolesnici imaju varikokelu i ukupni rezultati su zapravo dobri, ali kako ništa u životu nije
100%, nije ni uspjeh ove operacije.
<div class="subtitle">
    V. Zaključak
</div>
Varikokela je proširenje vena testisa i najčešće se javlja kod mladih muškaraca. Uzrok nastanka varikokele nije jasan, a
ona može smanjiti kvalitetu sjemena i time djelovati na plodnost. Liječi se operativnim zahvatom, a kod većine bolesnika
nakon operacije dolazi do poboljšanja broja i kvalitete spermija.