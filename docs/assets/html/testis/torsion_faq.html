<div class="list-title">
    Torzija testisa općenito
</div>
1. Što je to torzija testisa?
<br>
To je „okretanje“ testisa i njegovih krvnih žila oko svoje osi, što dovodi do smanjenja, odnosno prekida dotoka krvi u
testis.
<br>
<br>
2. Zašto nastaje torzija testisa?
<br>
Kod nekih ljudi postoji pretjerana „mobilnost“ testisa pa se testis može „okrenuti“ oko svoje osi.
<br>
<br>
3. Imao sam torziju testisa na jednoj strani, hoću li je dobiti na drugoj strani?
<br>
U načelu urolog kod operacije torzije testisa, pristupa i na drugi testis koji se, mada na njemu nema torzije, „fiksira“
s nekoliko šavova upravo da bi se spriječila mogućnost naknadne pojave torzije.
<br>
<br>
4. Je li torzija testisa ozbiljna bolest?
<br>
Jeste, jer ako se ne prepozna i ne liječi na vrijeme može uzrokovati ozbiljno oštećenje pa i gubitak testisa.
<br>
<br>
5. Može li se izliječiti torzija testisa?
<br>
Može.
<br>
<br>
6. Treba li se liječiti svaka torzija testisa?
<br>
Treba.
<br>
<br>
7. Kako se može liječiti torzija testisa?
<br>
U načelu se radi kirurški zahvat, kojim se testis „vraća“ u svoj normalni položaj i „fiksira“ u tom položaju šavovima,
jasno ukoliko je testis još „živ“. Ukoliko je testis nepovratno oštećen onda se odstranjuje.
<br>
<br>
8. Koliko traje operacija torzije testisa?
<br>
Oko 45 minuta.
<br>
<br>
9. Je li operacija torzije testisa bolna?
<br>
Nije, jer se radi u anesteziji.
<br>
<br>
10. Kad mogu piti nakon operacije torzije testisa?
<br>
U načelu isti dan.
<br>
<br>
11. Kad mogu jesti nakon operacije torzije testisa?
<br>
U načelu prvi dan nakon operacije.
<br>
<br>
12. Može li se operacija torzije testisa komplicirati?
<br>
Može, kao i sve medicinske procedure i operacija torzije testisa može se komplicirati mada se to rijetko dešava.
<br>
<br>
13. Kada mogu kući nakon operacije torzije testisa?
<br>
Drugi ili treći dan nakon operacije, ukoliko je sve u redu.
<br>
<br>
14. Kad se mogu vratiti normalnim, uobičajenim dnevnim aktivnostima nakon operacije torzije testisa?
<br>
Oko tjedan dana nakon otpusta iz bolnice, jasno ukoliko je sve u redu.
<br>
<br>
15. Kada mogu biti spolno aktivan nakon operacije torzije testisa?
<br>
Savjetuje se izbjegavanje spolnog odnosa kroz 2-3 tjedna, treba biti oprezan, odnosno koristiti poze gdje ne može doći
do pritiska na mošnju (skrotum).
<br>
<br>
16. Odstranjen mi je jedan testis zbog torzije, je li mogu normalno funkcionirati kao muškarac i imati svoju djecu?
<br>
Možete ukoliko je drugi testis zdrav.
<br>
<br>
17. Hoće li mi se vidjeti ožiljak nakon operacije torzije testisa?
<br>
Vremenom će ožiljak biti sve manje i manje vidljiv, tako da kod većine bolesnika na kraju bude neprimjetan.
<br>
<br>
18. Može li se torzija testisa ponoviti?
<br>
U načelu ne, jer se testis fiksira šavovima za ovojnice skrotuma, da ne bi ponovno došlo do torzije.