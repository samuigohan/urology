<div class="list-title">
    Varikokela (Varicocelle)
</div>
1. Što je to varikokela?
<br>
To je proširenje vena koje odvode krv iz testisa.
<br>
<br>
2. Zašto nastaje varikokela?
<br>
Teško je reći, to je slično kao i proširenje vena na nogama, svi imamo vene na nogama, ali kod nekih ljudi su proširene,
a kod nekih nisu. Moguće je da proširene vene nastaju zbog dugotrajnog stajanja, rada ili jednostavno neki ljudi imaju
sklonost nastanku proširenih vena.
<br>
<br>
3. Imam varikokelu na jednoj strani, hoću li je dobiti na drugoj?
<br>
U načelu ne, jer se velika većina varikokela javlja samo na lijevoj strani.
<br>
<br>
4. Je li varikokela ozbiljna bolest?
<br>
U načelu nije, ali može djelovati na plodnost i zbog toga je važna.
<br>
<br>
5. Može li varikokela boljeti?
<br>
Vrlo rijetko.
<br>
<br>
6. Može li se varikokela izliječiti?
<br>
Može.
<br>
<br>
7. Treba li se svaka varikokela liječiti?
<br>
Ovisno o njezinoj veličini, tegobama koje uzrokuje te nalazu spermiograma.
<br>
<br>
8. Što je to spermiogram?
<br>
To je analiza spermija specijalnim uređajem koji onda analizira njihov broj, izgled i pokretljivost.
<br>
<br>
9. Kako se daje sperma (ejakulat) za spermiogram?
<br>
Bolesnik treba oprati penis mlazom tople vode i blagim sapunom te nakon toga krenuti sa samozadovoljavanjem
(masturbacijom). Neposredno prije izbacivanja sperme treba prisloniti otvor sterilne posudice na vrh glansa penisa,
znači tamo gdje sperma izlazi i zapravo svršiti u posudicu te je zatvoriti.
<br>
Važno je da bolesnici ne budu spolno aktivni znači da nemaju spolni odnos, niti da se samozadovoljavaju 4 dana prije
davanja uzorka ejakulata, jer se time povećava vjerojatnost dobivanja "objektivnog" nalaza. Drugim riječima ako smo
jučer ili danas ejakulirali, imati ćemo manje sjemena te samim time vjerojatno dobiti lošiji nalaz nego što on stvarno
jeste.
<br>
<br>
10. Kako se može liječiti varikokela?
<br>
Operacijom.
<br>
<br>
11. Gdje se obavlja operacija varikokele?
<br>
U bolnici.
<br>
<br>
12. Koliko traje operacija varikokele?
<br>
Oko 45 minuta.
<br>
<br>
13. Je li operacija varikokele bolna?
<br>
Nije, jer se radi u anesteziji.
<br>
<br>
14. Kad mogu piti nakon operacije varikokele?
<br>
U načelu isti dan.
<br>
<br>
15. Kad mogu jesti nakon operacije varikokele?
<br>
U načelu prvi dan nakon operacije.
<br>
<br>
16. Može li se varikokela vratiti nakon operacije?
<br>
Vrlo rijetko, ali može.
<br>
<br>
17. Može li se operacija varikokele komplicirati?
<br>
Može, kao i sve medicinske procedure i operacija varikokele može se komplicirati mada se to rijetko dešava. Od
komplikacija se najčešće može javiti krvarenje.
<br>
<br>
18. Kad mogu ići kući nakon operacije varikokele?
<br>
U načelu 1-2 dana nakon operacije ukoliko je sve u redu.
<br>
<br>
19. Kad se mogu vratiti normalnim, uobičajenim dnevnim aktivnostima nakon operacije varikokele?
<br>
Oko 2 tjedna nakon otpuštanja iz bolnice, jasno ukoliko je sve u redu.
<br>
<br>
20. Kako mogu znati da je operacija varikokele uspjela?
<br>
Oko 6 mjeseci nakon operacije varikokele radi se spermiogram koji bi trebao pokazati poboljšanje.
<br>
<br>
21. Mogu li imati svoju djecu ako imam varikokelu?
<br>
Možete, za oplodnju je dovoljan jedan spermij, međutim nije priroda bez veze napravila da ih ima na milione, što su
bolji i što ih je više to je veća vjerojatnost oplodnje.