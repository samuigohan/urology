<div class="subtitle">
    Hidrokela/spermatokela
</div>
<div class="subtitle">
    I. Općenito o hidrokeli/spermatokeli
</div>
Hidrokela, odnosno spermatokela je zapravo nakupljanje tkivne tekućine u mošnji (skrotumu). Može nastati sama od sebe,
znači bez jasnog razloga, ali se može javiti i nakon nekih ranijih operativnih zahvata kao što je operacija bruha,
odnosno kile ili varikokele.
<div class="subtitle">
    II. Simptomi hidrokele/spermatokele
</div>
Bolesnici se najčešće žale na:
<ul>
    <li>
        povećanje, odnosno oteklinu u mošnji koja u načelu nije bolna, traje duže vremena i postepeno se povećava
    </li>
</ul>
<div class="subtitle">
    III. Dijagnostika hidrokele/spermatokele
</div>
<div class="list-title">
    1. Pregled mošnje (skrotuma)
</div>
Tko? - pregled obavlja liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Liječnik rukom pregledava mošnju da bi ustanovio veličinu i izgled promjene, odnosno povećanje mošnje. Sam pregled traje
oko nekoliko sekundi.
<div class="list-title">
    2. Ultrazvuk mošnje (skrotuma)
</div>
Tko? - pregled obavlja specijalista urologije ili radiologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
    <li>radiolog na radiologiji u Domu zdravlja</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji</li>
</ol>
Ultrazvuk mošnje (UZV) je metoda gdje se koristeći UZV aparat prikazuje mošnja i u njoj hidrokela, odnosno spermatokela.
<br>
<br>
Bolesnik leži na leđima te mu se UZV pregled radi preko mošnje, koristeći ultrazvučnu sondu i traje oko minutu.
<img src="assets/html/testis/images/4.3.1. testis_hydrocele_spermatocele_diagnostics_ultrasound.jpg">
<div class="caption">
    Slika 1. Hidrokela uz testis.
</div>
<i>
    Napomena: u tekstu su navedene pretrage koje se mogu raditi kod hidrokele/spermatokele. To ne znači da su sve one
    neophodno potrebne, odnosno da ne postoje još neke pretrage koje nisu gore navedene, a koje se mogu raditi kod ove
    bolesti. Konačnu odluku o tome donijeti će izabrani urolog u dogovoru s bolesnikom.
</i>
<div class="subtitle">
    IV. Liječenje hidrokele/spermatokele
</div>
Liječenje hidrokele, odnosno spermatokele ovisi o njihovoj veličini, odnosno o tome koliko ta veličina smeta bolesnika.
Ukoliko nisu velike, dovoljne su povremene kontrole, međutim ukoliko su velike i ako smetaju bolesnika mogu se liječiti
operativnim zahvatom.
<div class="list-title">
    1. Otvorena operacija hidrokele/spermatokele
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Bolesnik se prima u bolnicu i nakon što je anesteziran spinalnom anestezijom napravi se mali rez (nekoliko cm) na onoj
strani mošnje gdje je hidrokela, odnosno spermatokela. Kroz rez se pristupi na hidrokelu, koja se isprazni (evakuira se
tekućina), a ovojnice hidrokele se odstrane i prešiju, dok se spermatokela evakuira (odstrani) iz skrotuma. Operacija
traje oko 45 minuta, a bolesnik ide kući nakon 2 dana. Treba se javiti na kontrolu izabranom urologu.
<img src="assets/html/testis/images/4.4.1. testis_hydrocele_spermatocele_treatment_surgery.jpg">
<div class="caption">
    Slika 1. Otvorena operacija hidrokele, mobilizacija hidrokele iz skrotuma.
</div>
<img src="assets/html/testis/images/4.4.2. testis_hydrocele_spermatocele_treatment_surgery.jpg">
<div class="caption">
    Slika 1.2. Otvorena operacija hidrokele, punkcija hidrokele iglom.
</div>
<img src="assets/html/testis/images/4.4.3. testis_hydrocele_spermatocele_treatment_surgery.jpg">
<div class="caption">
    Slika 1.3. Otvorena operacija hidrokele, otvaranje hidrokele.
</div>
<img src="assets/html/testis/images/4.4.4. testis_hydrocele_spermatocele_treatment_surgery.jpg">
<div class="caption">
    Slika 1.4. Otvorena operacija hidrokele, prešivanje ovojnica hidrokele nakon što su se resecirale (odstranile).
</div>
<img src="assets/html/testis/images/4.4.5. testis_hydrocele_spermatocele_treatment_surgery.jpg">
<div class="caption">
    Slika 1.5. Otvorena operacija hidrokele, izgled pred kraj operacije.
</div>
<img src="assets/html/testis/images/4.4.6. testis_hydrocele_spermatocele_treatment_surgery.jpg">
<div class="caption">
    Slika 1.6. Otvorena operacija hidrokele, zatvarenja rane, uz postavljenje "lašvice".
</div>
<div class="list-title">
    2. Punkcija hidrokele/spermatokele
</div>
Tko? - liječnik specijalista urologije
<br>
<br>
Gdje? - urološka dnevna bolnica
<br>
<br>
Ukoliko se radi o starijim bolesnicima koji su lošeg općeg stanja te zbog toga nisu pogodni za operativni zahvata može
se raditi i punkcija hidrokele/spermatokele iglom. U lokalnoj anesteziji, kroz kožu skrotuma se napikne hidrokela,
odnosno spermatokela i tekućina se špricom izvuče iz mošnje. Ovo je brz i jednostavan način liječenja, ali kod određenog
broja bolesnika, može ponovno doći do nakupljanja tekućine te je nakon nekog vremena potrebno ponoviti ovaj zahvat.
<div class="subtitle">
    V. Zaključak
</div>
Hidrokela, odnosno spermatokela je nakupljanje tkivne tekućine u mošnji. Može se javiti sama od sebe, ali se može javiti
i nakon operacije bruha, odnosno kile ili varikokele. Ukoliko se radi o velikoj hidrokeli/spermatokeli koja smeta
bolesnika savjetuje se operativno liječenje.