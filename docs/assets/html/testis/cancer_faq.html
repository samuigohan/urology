Karcinom (rak) testisa općenito
<br>
<br>
1. Što je to karcinom (rak) testisa?
<br>
To je zloćudna (maligna) bolest testisa.
<br>
<br>
2. Zašto nastaje karcinom testisa?
<br>
Kao i kod ostalih karcinoma jasan uzrok bolesti nije poznat i vjerojatno se radi o posljedicama utjecaja okoline, ali i
genetskih čimbenika. Postoje određeni faktori rizika za koje se smatra da povećavaju vjerojatnost nastanka karcinoma
testisa, kao što je to "zaostajanje", odnosno kasno spuštanje testisa iz trbušne šupljine u mošnju (skrotum).
<br>
<br>
3. Je li karcinom testisa ozbiljna bolest?
<br>
Jeste.
<br>
<br>
4. Može li se izliječiti karcinom testisa?
<br>
Može, to jasno ovisi o samoj bolesti, vrsti liječenja te općem stanju bolesnika, ali može i zapravo veliki broj
bolesnika se izliječi od karcinoma testisa.
<br>
<br>
5. Može li se karcinom testisa zaliječiti?
<br>
Može, to znači da je bolest pod kontrolom, odnosno bolesnik dobiva (ili je dobio) terapiju na koju bolest dobro reagira.
Koliki će period zalječenja biti, teško je predvidjeti, u načelu može biti od nekoliko mjeseci do nekoliko godina, pa i
puno više.
<br>
<br>
6. Treba li se liječiti svaki karcinom testisa?
<br>
Treba.
<br>
<br>
7. Kako se može liječiti karcinom testisa?
<br>
Operativnim odstranjenjem karcinoma, odnosno testisa. Pored operacije, karcinom testisa se može zračiti i liječiti
lijekovima (kemoterapija).
<br>
<br>
8. Kako ću znati da sam dobro nakon liječenja karcinoma testisa?
<br>
Rade se kontrolni pregledi i kontrolni nalazi (UZV, CT, RTG i tumorski markeri (AFP, β-HCG i LDH)) te ukoliko je sve
uredno, a bolesnik nema nikakvih tegoba i/ili simptoma koji bi se mogli povezati s karcinomom testisa, smatra se da nema
povrata bolesti.
<br>
<br>
9. Kako ću znati da mi se bolest vratila nakon liječenja?
<br>
Na kontrolnom pregledu i u kontrolnim nalazima (UZV, CT, RTG i tumorskim markerima (AFP, β-HCG i LDH)) vide se promjene
koje ukazuju na povrat ili rasap bolesti, dok sami bolesnici mogu imate tegobe i/ili simptome koji mogu ukazivati na
povrat ili rasap bolesti.
<br>
<br>
10. Ukoliko se bolest vratila mogu li se liječiti drugim metodama?
<br>
Možete, ovisno o samoj bolesti i vašem općem stanju. Može se ili ponovno raditi operativni zahvat (odstranjenje
metastaza), ili se može bolesnika zračiti, a mogu se i uzimati lijekovi protiv karcinoma testisa.
<br>
<br>
11. Kako ću znati da sam dobro odgovorio na novo liječenje?
<br>
Kontrolni pregledi i nalazi će pokazati smanjenje ili nestanak tumorskih promjena, dok će se kod bolesnika smanjiti ili
nestati tegobe i/ili simptomi koje su ranije imali.
<br>
<br>
12. Mogu li na bilo koji način smanjiti vjerojatnost pojave karcinoma testisa?
<br>
Ne znamo jasno zbog čega nastaje karcinom testisa, tako da ga ne možemo spriječiti. Osobe kojima su se testisi spustili
iz unutrašnjosti tijela u mošnju (skrotum) nešto kasnije ili su morali biti kirurški spuštani imaju nešto veću
vjerojatnost nastanka karcinoma testisa, pa se trebaju redovito kontrolirati.
<br>
<br>
13. Mogu li hranom ili nekim nadomjescima prehrane smanjiti vjerojatnost nastanka karcinoma testisa?
<br>
U načelu ne, ali inače treba jesti što kvalitetniju, zdraviju i raznovrsniju hranu, to će dobro djelovati na cijeli
organizam.
<br>
<br>
14. Mogu li hranom ili nekim nadomjescima prehrane smanjiti vjerojatnost povrata karcinoma testisa?
<br>
U načelu ne, ali inače treba jesti što kvalitetniju, zdraviju i raznovrsniju hranu, to će dobro djelovati na cijeli
organizam.
<br>
<br>
15. Kako se moja obitelj treba ponašati prema meni?
<br>
Što normalnije, karcinom testisa je ozbiljna bolest, ali ona se može izliječiti, odnosno zaliječiti. Obitelj vam treba
pružiti podršku jer se nije lako suočiti i boriti s takvom bolesti, ali s druge strane ne trebaju od vas praviti
"pretjeranog" bolesnika. Nakon što prođete operaciju uz određena ograničenja trebati i vi i oni funkcionirati što
normalnije.
<br>
<br>
Operacije karcinoma testisa
<br>
<br>
I. Radikalna orhidektomija
<br>
<br>
16. Što je to radikalna orhidektomija?
<br>
To je operacija gdje se odstranjuje testis s karcinomom i funikulusom (dio uz testis koji sadrži krvne žile testisa). To
je u načelu prva operacija koja se izvodi kod karcinoma testisa.
<br>
<br>
17. Koliko traje radikalna orhidektomija?
<br>
U načelu oko 1 sat.
<br>
<br>
18. Kad mogu piti nakon radikalne orhidektomije?
<br>
U načelu isti dan.
<br>
<br>
19. Kad mogu jesti nakon radikalne orhidektomije?
<br>
U načelu prvi dan nakon operacije.
<br>
<br>
20. Kad se mogu ustati i hodati nakon radikalne orhidektomije?
<br>
Ovisno o vašem stanju nakon operacije. U načelu prvi ili drugi dan nakon operacije.
<br>
<br>
21. Može li se radikalna orhidektomija komplicirati?
<br>
Može, kao i sve medicinske procedure i radikalna orhidektomija se može komplicirati. Od komplikacija najčešće se može
javiti krvarenje i upala. Ukoliko se radi o ozbiljnom kvarenju ponekad je potrebno bolesnika ponovno operirati.
<br>
<br>
22. Kad idem kući nakon radikalne orhidektomije?
<br>
Oko 1-3 dana nakon operacije.
<br>
<br>
23. Kad mogu biti fizički aktivan nakon radikalne orhidektomije?
<br>
Smatra se da je mjesec dana nakon operacije dovoljno da rana zacijeli i da se bolesnik vrati svojim ranijim uobičajenim
aktivnostima. Bolesnik se ne bi trebao fizički pretjerano opterećivati (nositi teške terete i sl.), ali svakako se
savjetuje normalna, umjerena fizička aktivnost primjerena općem stanju i dobi bolesnika. Bolesnik može bez problema
obavljati uobičajene aktivnosti, ići na posao, pomagati u kući i voziti automobil.
<br>
<br>
24. Gdje se nalazi ožiljak nakon radikalne orhidektomije?
<br>
Ožiljak se nalazi u preponi, znači nema nikakvog ožiljka na mošnji (skrotumu).
<br>
<br>
II. Limfadenektomija kod karcinoma testisa
<br>
<br>
25. Što je to limfadenektomija kod karcinoma testisa?
<br>
To je operacija kod koje se odstranjuju limfni čvorovi iz retroperitoneuma (dio tijela iza trbuha).
<br>
<br>
26. Kada se radi limfadenektomija kod karcinoma testisa?
<br>
U načelu kada bolesnik nakon operacije (radikalne orhidektomije) i kemoterapije i dalje ima povećane limfne čvorove,
koji se onda izvade iz tijela.
<br>
<br>
27. Kako se izvodi limfadenektomija?
<br>
Postoje dvije vrste zahvata, otvoreni i laparoskopski.
<br>
<br>
28. Kad se radi otvoreni zahvat?
<br>
U načelu kada se radi o brojnim i velikim limfnim čvorovima (veličine više cm), kao i kod bolesnika koji su ranije imali
kirurške zahvate u trbuhu.
<br>
<br>
29. Kad se radi laparoskopski zahvat?
<br>
U načelu ukoliko se radi o manjim limfnim čvorovima.
<br>
<br>
30. Koliko traje otvoreni zahvat?
<br>
Ovisno o broju i veličini limfnih čvorova te njihovom smještaju oko 4-8 sati.
<br>
<br>
31. Koliko traje laparoskopski zahvat?
<br>
Oko 3-4 sata.
<br>
<br>
32. Kad mogu piti nakon limfadenektomije?
<br>
U načelu prvi dan nakon operacije.
<br>
<br>
33. Kad mogu jesti nakon limfadenektomije?
<br>
U načelu drugi dan nakon operacije.
<br>
<br>
34. Kad se mogu ustati i hodati nakon limfadenektomije?
<br>
Ovisno o vašem stanju nakon operacije, kod otvorene u načelu 2-3 dan nakon operacije, a kod laparoskopske 1-2 dana nakon
operacije.
<br>
<br>
35. Može li se limfadenektomija komplicirati?
<br>
Može, kao i sve medicinske procedure i limfadenektomija se može komplicirati. Od komplikacija najčešće se može javiti
krvarenje i pojačana sekrecija limfe na dren. Dren je specijalna cjevčica koja se stavlja u tijelo, a njezina uloga je
da skuplja krv i limfu iz operativnog područja i odvodi je van iz tijela. Dren se vadi nekoliko dana nakon operacije.
Ukoliko se radi o ozbiljnom kvarenju ponekad je potrebno bolesnika ponovno operirati.
<br>
<br>
36. Kad idem kući nakon limfadenektomije?
<br>
Oko 7 dana nakon otvorene operacije, odnosno oko 5 dana nakon laparoskopske operacije.
<br>
<br>
37. Kad mogu biti fizički aktivan nakon limfadenektomije?
<br>
Smatra se da je mjesec dana nakon operacije dovoljno da rana zacijeli i da se bolesnik vrati svojim ranijim uobičajenim
aktivnostima. Jasno da je limfadenektomija velika operacija i da se nakon nje bolesnik ne bi trebao fizički pretjerano
opterećivati (nositi teške terete i sl.), ali svakako se savjetuje normalna, umjerena fizička aktivnost primjerena općem
stanju i dobi bolesnika. Bolesnik može bez problema obavljati uobičajene aktivnosti, ići na posao, pomagati u kući i
voziti automobil. Oporavak nakon laparoskopske operacije je još brži, tako da se bolesnici mogu već nakon 2 tjedna
vratiti uobičajenim aktivnostima.
<br>
<br>
38. Gdje se nalazi ožiljak nakon limfadenektomije?
<br>
Kod otvorene operacije ožiljak se nalazi na sredini trbuha i dugačak je oko 20 cm, a kod laparoskopskog zahvata postoji
više malih ožiljaka, također na trbuhu dužine oko 1-2 cm svaki.
<br>
<br>
Kontrola nakon operacije
<br>
<br>
39. Koliko se često moram kontrolirati kod urologa nakon operacije karcinoma testisa?
<br>
U načelu tijekom prve godine kontrole su svakih nekoliko mjeseci, a kako vrijeme prolazi kontrole su nešto rjeđe (2x
godišnje, pa 1x godišnje), jasno ukoliko je sve u redu.
<br>
<br>
40. Nađene su mi metastaze karcinoma testisa, što dalje?
<br>
Dio bolesnika ima metastaze te je u ovim slučajevima potrebna dodatna terapija (zračenje ili lijekovi protiv karcinoma
testisa (kemoterapija)). Bolesnik se treba javiti onkologu na kontrolu i dogovor za dalje.
<br>
<br>
41. Kad dolazi nalaz izvađenog tkiva testisa i tumora?
<br>
To je nalaz patohistološke analize tkiva, za njega u načelu treba 7-10 dana. To je vrijeme potrebno da bi se izvađeno
tkivo obradilo specijalnim kemikalijama, uklopilo u parafin, obojalo i pogledalo pod mikroskopom te da bi se dobio
definitivni nalaz.
<br>
<br>
42. Što piše u nalazu patohistološke analize tkiva?
<br>
U patohistološkoj analizi opisuje se veličina i izgled tumora, kao i vrsta tumorskih stanica i njihova "agresivnost",
kao i proširenost tumora izvan testisa, prema okolnom tkivu i krvnim žilama testisa.
<br>
<br>
43. Što je to biopsija testisa, odnosno tumora testisa?
<br>
To je postupak gdje se uzima mali uzorak tkiva testisa, odnosno tumora i šalje na hitnu patohistološku analizu te se
onda u sali čeka nalaz i dalje se postupa ovisno o nalazu patohistološke analize.
<br>
<br>
44. Izvađen mi je jedan testis zbog tumora, mogu li normalno živjeti s preostalim, drugim testisom?
<br>
Možete, ukoliko je drugi testis zdrav.
<br>
<br>
45. Izvađen mi je jedan testis zbog tumora, mogu li imati djecu?
<br>
Možete, ukoliko je drugi testis zdrav.
<br>
<br>
46. Izvađen mi je jedan testis zbog tumora, može li to djelovati na moju spolnu moć?
Ne, ukoliko je drugi testis zdrav.
<br>
<br>
47. Mogu li na neki način čuvati preostali, drugi testis?
<br>
Trebalo bi pripaziti da ne dobijete udarac, odnosno da ne ozlijedite drugi testis (izbjegavati sportove gdje možete
dobiti udarac u testis), kao i da ne dobijete upalu testisa (paziti s kime imate spolne odnose), jer to sve može jasno,
oštetiti jedini preostali testis.
<br>
<br>
Tumorski markeri
<br>
<br>
48. Što su to tumorski markeri?
<br>
To su molekule koje proizvode tumorske (karcinomske) stranice i zbog toga se zovu tumorski markeri.
<br>
<br>
49. Kako se određuju tumorski markeri?
<br>
Bolesniku se vadi krv i onda se u biokemijskom laboratoriju određuju tumorski markeri.
<br>
50. Koji su tumorski markeri važni kod karcinoma testisa?
<br>
<br>
Određuju se dva tumorska markera kod karcinoma testisa:
<br>
1. alfa-fetoprotein (AFP)
<br>
2. beta-humanikorionski gonadotropin (β-HCG)
<br>
51. Ukoliko su mi tumorski markeri povišeni znači li to sigurno da imam karcinom testisa?
<br>
U načelu da.
<br>
<br>
52. Ukoliko su mi tumorski markeri u granicama normale znači li to sigurno da nemam karcinom testisa?
<br>
Ne, postoje naime karcinomi testisa koji ne stvaraju tumorske markere pa samim time oni niti ne mogu biti povišeni.
<br>
<br>
Color Doppler ultrazvuk testisa
<br>
<br>
52. Što je to Color Doppler ultrazvuk testisa (CD UZV)?
<br>
To je posebna vrsta ultrazvuka (UZV) kojim se prikazuju krvne žile u testisu, odnosno tumoru. Tumori drugačije izgledaju
i u načelu imaju "drugačije" krvne žile od ostatka testisa što se može vidjeti na CD UZV.
<br>
<br>
53. Koliko traje CD UZV testisa?
<br>
Par minuta.
<br>
<br>
54. Kako se radi CD UZV testisa?
<br>
Postavi se ultrazvučna sonda na mošnju (skrotum) i onda se gleda jedan i drugi testis.
<br>
<br>
55. Je li CD UZV testisa bolan?
<br>
Nije.