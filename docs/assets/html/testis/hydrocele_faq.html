Hidrokela/spermatokela
<br>
<br>
1. Što je to hidrokela/spermatokela?
<br>
To je nakupljanje tkivne tekućine unutar mošnje (skrotuma), odnosno unutar ovojnica testisa.
<br>
<br>
2. Zašto nastaje hidrokela/spermatokela?
<br>
Kod nekih ljudi može biti prirođena, a kod nekih stečena (nakon prethodnih operacija, kile (bruha), varikokele). Kod
nekih bolesnika nema jasnog uzroka.
<br>
<br>
3. Ima li razlike između hidrokele i spermatokele?
<br>
U načelu one su vrlo slične zato ih i objašnjavamo zajedno. Vrlo slično se prezentiraju, dijagnosticiraju i liječe.
Zapravo ponekad se tek prilikom operacije zna točno radi li se o hidrokeli ili spermatokeli. Znači, nema bitne razlike.
<br>
<br>
4. Koliko mogu imati hidrokela/spermatokela?
<br>
Najčešće jednu.
<br>
<br>
5. Imam hidrokelu/spermatokelu na jednoj strani, hoću li je dobiti na drugoj strani?
<br>
Nema pravila, možete, ali i ne morate.
<br>
<br>
6. Je li hidrokela/spermatokela ozbiljna bolest?
<br>
U načelu nije, ali može biti neugodna za bolesnika jer mu se mošnja (skrotum) može povećati do veličine rukometne lopte,
a može se javiti i osjećaj pritiska, odnosno nelagode u mošnji.
<br>
<br>
7. Može li se izliječiti hidrokela/spermatokela?
<br>
Može.
<br>
<br>
8. Treba li se svaka hidrokela/spermatokela liječiti?
<br>
Ovisno o njihovoj veličini i tegobama koje uzrokuju. Neke se mogu, ukoliko su male (nekoliko cm) i ne uzrokuju značajne
tegobe pratiti.
<br>
<br>
9. Hoće li se moja hidrokela/spermatokela mijenjati, odnosno hoće li se povećavati, smanjivati ili će ostati ista kako
vrijeme bude prolazilo?
<br>
Nema pravila, kod dijela bolesnika hidrokele/spermatokele se ne mijenjaju, odnosno ne rastu značajno, ali kod dijela
bolesnika se povećavaju. Nemoguće je predvidjeti hoće li hidrokele/spermatokele rasti, odnosno mijenjati se ili ne, ali
u načelu kod većine bolesnika s vremenom ipak "rastu".
<br>
<br>
10. Mogu li na neki način spriječiti nastanak, odnosno rast hidrokele/spermatokele?
<br>
Ne, u načelu ne.
<br>
<br>
11. Može li hidrokela/spermatokela boljeti?
<br>
Vrlo rijetko.
<br>
<br>
12. Može li hidrokela/spermatokela krvariti?
<br>
Vrlo rijetko.
<br>
<br>
13. Može li hidrokela/spermatokela puknuti?
<br>
U načelu ne.
<br>
<br>
14. Mogu li hranom ili nekim nadomjescima prehrane smanjiti vjerojatnost pojave hidrokele/spermatokele?
<br>
U načelu ne, ali inače treba jesti što kvalitetniju, zdraviju i raznovrsniju hranu, što će dobro djelovati na cijeli
organizam.
<br>
<br>
15. Mogu li hranom ili nekim nadomjescima prehrane smanjiti vjerojatnost rasta hidrokele/spermatokele?
<br>
U načelu ne, ali inače treba jesti što kvalitetniju, zdraviju i raznovrsniju hranu, što će dobro djelovati na cijeli
organizam.
<br>
<br>
16. Mogu li se baviti normalnom fizičkom aktivnosti ako imam hidrokelu/spermatokelu?
<br>
Možete, jasno primjereno vašoj dobi i općem stanju vašeg organizma, preporučuje se izbjegavanja pretjeranih napora.
<br>
<br>
17. Može li mi hidrokela/spermatokela oštetiti testis?
<br>
Moguće je, ali malo vjerojatno.
<br>
<br>
18. Kako se može liječiti hidrokela/spermatokela?
<br>
Može se operirati, ili se može punktirati iglom.
<br>
<br>
Operacija hidrokele/spermatokele
<br>
<br>
19. Kako se hidrokela/spermatokela liječi operacijom?
<br>
Radi se otvorena operacija, kojom se pristupi na hidrokelu/spermatokelu, evakuira se tekućine, a višak tkiva se
odstrani.
<br>
<br>
20. Koliko traje otvoreni zahvat?
<br>
Oko 45 min.
<br>
<br>
21. Kad mogu piti nakon operacije hidrokele/spermatokele?
<br>
U načelu isti dan.
<br>
<br>
22. Kad mogu jesti nakon operacije hidrokele/spermatokele?
<br>
U načelu prvi dan nakon operacije.
<br>
<br>
23. Kad mogu kući nakon operacije hidrokele/spermatokele?
<br>
Oko 2 dana nakon operacije.
<br>
<br>
24. Može li se operacija hidrokele/spermatokele komplicirati?
<br>
Može, kao i sve medicinske procedure i operacija ciste se može komplicirati, mada se to rijetko dešava. Od komplikacija
se najčešće može javiti krvarenje i upala.
<br>
<br>
25. Kad se mogu vratiti normalnim, uobičajenim dnevnim aktivnostima nakon operacije hidrokele/spermatokele?
<br>
Oko tjedan dana nakon otpusta iz bolnice, jasno ukoliko je sve u redu.
<br>
<br>
26. Kada dolazi nalaz izvađenog tkiva hidrokele/spermatokele?
<br>
To je nalaz patohistološke analize tkiva, za njega u načelu treba oko 7-10 dana. To je vrijeme potrebno da bi se
izvađeno tkivo obradilo specijalnim kemikalijama, uklopilo u parafin, obojalo i pogledalo pod mikroskopom te da bi se
dobio definitivni nalaz.
<br>
<br>
27. Što piše u nalazu patohistološke analize tkiva?
<br>
U patohistološkoj analizi opisuje se izgled hidrokele/spermatokele, odnosno njezina građa.
<br>
<br>
Punkcija hidrokele/spermatokele
<br>
<br>
28. Što je to punkcija hidrokele/spermatokele iglom?
<br>
To je metoda gdje se pod kontrolom ultrazvuka (UZV) ulazi u hidrokelu/spermatokelu s iglom i onda se špricom "izvuče"
sadržaj, odnosno tekućina iz hidrokele/spermatokele.
<br>
<br>
29. Gdje se obavlja punkcija hidrokele/spermatokele iglom?
<br>
U bolnici, radi se preko dnevne bolnice.
<br>
<br>
30. Koliko traje punkcija hidrokele/spermatokele iglom?
<br>
Par minuta.
<br>
<br>
31. Je li punkcija hidrokele/spermatokele iglom bolna?
<br>
Radi se o jednom ubodu iglom i većinom se prije punkcije bolesniku daje lokalna anestezija.
<br>
<br>
32. Kad mogu piti nakon punkcije hidrokele/spermatokele?
<br>
U načelu odmah, jer se zahvat radi u lokalnoj anesteziji.
<br>
<br>
33. Kad mogu jesti nakon punkcije hidrokele/spermatokele?
<br>
U načelu isti dan jer se zahvat radi u lokalnoj anesteziji.
<br>
<br>
34. Može li se hidrokela/spermatokela vratiti nakon punkcije iglom?
<br>
Može.
<br>
<br>
35. Može li se punkcija hidrokele/spermatokele iglom komplicirati?
<br>
Može, kao i sve medicinske procedure i punkcija hidrokele/spermatokele iglom može se komplicirati mada se to rijetko
dešava. Od komplikacija se najčešće može javiti krvarenje.
<br>
<br>
36. Kad se mogu vratiti normalnim, uobičajenim dnevnim aktivnostima nakon punkcije hidrokele/spermatokele?
<br>
Nakon par dan.