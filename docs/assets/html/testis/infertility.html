<div class="subtitle">
    Muška neplodnost
</div>
<div class="subtitle">
    I. Općenito o neplodnosti
</div>
Muška neplodnost je nemogućnost oplodnje jajne stanice, odnosno dobivanja djece. Smatra se da je oko 15% parova
neplodno. U načelu postoje dva, odnosno tri razloga neplodnosti u muškaraca:
<ol>
    <li>spermiji su normalni, ali postoji neka zapreka na njihovom putu prema van</li>
    <li>spermiji nisu normalni, odnosno oštećeni su</li>
    <li>kombinacija 1 i 2 (znači postoji zapreka i spermiji su oštećeni)</li>
</ol>
Problemi s oplodnjom nisu rijetki, ali većina parova ipak dobije dijete nakon određenog vremena. Smatra se da je brak
neplodan, ukoliko ne dođe do oplodnje nakon 2 godine uz redovite spolne odnose, jasno bez zaštite.
<div class="subtitle">
    II. Simptomi neplodnosti
</div>
Zapravo nema nekih simptoma, osim što pacijenti dolaze urologu, jer ne mogu imati djecu.
<div class="subtitle">
    III. Dijagnostika neplodnosti
</div>
<div class="list-title">
    1. Pregled testisa
</div>
Tko? - pregled obavlja liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Liječnik rukom pregledava testise, njihovu veličinu, oblik, osjetljivost, odnosno bolnost na dodir te eventualnu
prisutnost proširenih vena (varikokele). Sam pregled traje desetak sekundi.
<div class="list-title">
    2. Color Doppler ultrazvuk testisa (CD UZV testisa)
</div>
Tko? - pregled obavlja liječnik specijalista urologije ili radiologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
    <li>radiolog na radiologiji u Domu zdravlja</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji</li>
</ol>
Color Doppler ultrazvuk (CD UZV) testisa je metoda gdje se koristeći UZV aparat prikazuje testis, ali i njegove krvne
žile. Na CD UZV se mogu vidjeti proširene vene (varikokela) te odrediti stupanj njihovog proširenja. Bolesnik leži na
leđima, a UZV pregled se radi preko mošnje, koristeći ultrazvučnu sondu i traje oko minutu.
<div class="list-title">
    3. Spermiogram
</div>
Tko? - bolesnik nakon masturbacije daje uzorak sperme u specijalnoj sterilnoj posudici (može se kupiti u ljekarni) kod
kuće ili u zdravstvenoj ustanovi
<br>
<br>
Gdje? - u ustanovi koja ima laboratorij i uređaj za analizu sjemena (uglavnom bolnice)
<br>
<br>
Spermiogram je analiza sjemena. Bolesnik daje uzorak sjemena koji se analizira u specijalnom uređaju te se dobivaju
informacije o broju spermija, njihovom izgledu i pokretljivost. U načelu za oplodnju je dovoljan samo jedan spermij, ali
nije bez razloga priroda napravila da ih ima na milione i što ih je više i što su bolji to je i oplodnja, mogli bi reći
„bolja“.
<br>
Važno je da bolesnici ne budu spolno aktivni znači da nemaju spolni odnos, niti da se samozadovoljavaju 4 dana prije
davanja uzorka sjemena za spermiogram, jer se time povećava vjerojatnost dobivanja „objektivnog“ nalaza. Drugim riječima
ako smo jučer ili danas ejakulirali, imati ćemo manje sjemena te samim time vjerojatno dobiti lošiji nalaz nego što on
stvarno jeste.
<div class="list-title">
    4. Mikrobiološka analiza sjemena
</div>
Tko? - bolesnik nakon masturbacije daje uzorak sjemena u specijalnoj sterilnoj posudici (može se kupiti u ljekarni) kod
kuće ili u zdravstvenoj ustanovi
<br>
<br>
Gdje?
<ol>
    <li>u mikrobiološkom laboratoriju u bolnici</li>
    <li>u privatnom mikrobiološkom laboratoriju</li>
</ol>
Pretragom se određuje broj i vrsta mikroorganizama u sjemenu, to je važno zbog antimikrobne terapije. Za dobivanje ovog
nalaza potrebno je od 3-5 dana, nekada i više ovisno koji se sve mikroorganizmi pokušavaju izolirati, odnosno dokazati
iz uzorka.
<div class="list-title">
    5. Određivanje spolnih hormona
</div>
Tko? - med. sestra ili lab. tehničar vade krv bolesniku koja se analizira:
<br>
<br>
Gdje?
<ol>
    <li>u biokemijskom laboratoriju u bolnici</li>
    <li>u privatnom biokemijskom laboratoriju</li>
</ol>
Određuju se testosteron, LH i FSH. Ovi hormoni su važni za normalno funkcioniranje muškarca, odnosno za normalnu
proizvodnju spermija. Ukoliko je testosteron snižen potrebno je u tijelo unositi umjetni testosteron (flasteri koji se
lijepe na kožu ili injekcije).
<div class="list-title">
    6. Kariogram, određivanje mikrodelecija na Y kromosomu
</div>
Tko? - med. sestra ili lab. tehničar vade krv bolesniku koja se analizira:
<br>
<br>
Gdje? - u laboratoriju za genetiku u bolnici
<br>
<br>
Kao i kod hormona potrebno je testirati gene koji su bitni za proizvodnju spermija. Naime, ukoliko postoje različite
mutacije na kromosomima, odnosno genima one mogu biti uzrok problema s brojem i kvalitetom spermija, odnosno mogu biti
uzrok neplodnosti.
<br>
<br>
<i>
    Napomena: u tekstu su navedene pretrage koje se mogu raditi kod neplodnosti. To ne znači da su sve one neophodno
    potrebne, odnosno da ne postoje još neke pretrage koje nisu gore navedene, a koje se mogu raditi kod ove bolesti.
    Konačnu odluku o tome donijeti će izabrani urolog u dogovoru s bolesnikom.
</i>
<div class="subtitle">
    IV. Liječenje neplodnosti
</div>
<br>
<br>
Tko? - liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Terapija neplodnosti ovisi o njezinom uzroku.
<br>
Ukoliko je problem u zapreci na putu spermija, onda se ona nastoji riješiti. Ukoliko je uzrok nedostatak spolnih
hormona (testosterona), onda se on nadoknađuje bilo upotrebom flastera koji se lijepe na kožu ili injekcijama koje
sadrže ovaj hormon. Ukoliko se radi o mutacijama gena, onda se tu u načelu ne može ništa napraviti.
<br>
<br>
Moguće je da bolesnici, ako nemaju spermija u spermi imaju određenu količinu spermija u epididimisima, odnosno
testisima te se može napraviti ili:
<div class="list-title">
    1. aspiracija spermija iz epididimisa (pasjemenika)
</div>
- 1.1. otvorenim kirurškim zahvatom, mikroskopska aspiracija spermija iz epididimisa (MESA)
- 1.2. perkutana epididimalna aspiracija spermija (PESA)
<div class="list-title">
    2. otvorena kirurška biopsija testisa (TESE, mikro TESE)
</div>
TESE je zapravo zahvat koji se kod nas najčešće radi. Bolesnika se prima u bolnicu i nakon što je anesteziran
spinalnom anestezijom napravi se mali rez na mošnji (skrotumu) iznad lijevog i desnog testisa te se uzmu mali
komadići tkiva oba testisa koji se onda još dodatno analiziraju, a dio izvađenog tkiva se zamrzne za umjetnu
oplodnju. Operacija traje oko 45 minuta, a bolesnik ide kući drugi, pa čak i isti dan kada je napravljena operacija.
Treba se javiti na kontrolu izabranom urologu.
<br>
<br>
Mikro TESE je poseban oblik operacije gdje se koristi operativni mikroskop koji pomaže u otkrivanju područja koja
imaju veću vjerojatnost da sadrže spolne stanice koje bi se mogle iskoristiti za oplodnju.
Muškarci koji nakon napravljene obrade, liječenja i biopsije i dalje ne mogu imati djecu mogu pomoć potražiti
korištenje sjemena od donora.
<div class="subtitle">
    V. Zaključak
</div>
Muška neplodnost danas i nije tako rijetka pojava. Da bi se brak moga smatrati neplodnim potrebno je proći 2 godine uz
održavanje redovitih spolnih odnos, jasno bez zaštite. Nakon toga vremena potrebno je javiti se urologu na pregled i
daljnju obradu, odnosno liječenje. Liječenje ovisi o uzroku neplodnosti, a za liječenje se mogu koristiti hormoni,
odnosno operativni zahvati, a na kraju i sperma od donora.