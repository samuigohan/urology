1. Što je to fimoza?
<br>
To je nemogućnost prevlačenja kožice preko glavića.
<br>
<br>
2. Zašto nastaje fimoza?
<br>
Smatra se da loša higijena, odnosno ranije upalne bolesti penisa i njegove kožice, dovode do fimoze. Kod velikog broja
bolesnika ne postoje jasni razlozi.
<br>
<br>
3. Je li fimoza ozbiljna bolest?
<br>
Nije, ali otežava ili onemogućava normalno održavanje higijene spolovila. Moguće je da se „ispod“ fimoze razvije upala,
ali i neke druge bolesti. Fimoza može smetati i kod spolnog odnosa, pa čak i kod mokrenja.
<br>
<br>
4. Može li se izliječiti fimoza?
<br>
Može.
<br>
<br>
5. Treba li se liječiti svaka fimoza?
<br>
Savjetuje se liječenje fimoze.
<br>
<br>
6. Kako se može liječiti fimoza?
<br>
Operativnim zahvatom.
<br>
<br>
7. Gdje se obavlja operacija fimoze?
<br>
U bolnici, zahvat se obavlja preko dnevne bolnice, bolesnik tijekom jutra dolazi na zahvat i nakon zahvata ide kući.
<br>
<br>
8. Trebam li doći na operaciju fimoze natašte?
<br>
Ne, zapravo je poželjno da nešto pojedete.
<br>
<br>
9. Koliko traje operacija fimoze?
<br>
Oko 30-45 minuta.
<br>
<br>
10. Kad mogu piti nakon operacije fimoze?
<br>
Odmah nakon operacije.
<br>
<br>
11. Kad mogu jesti nakon operacije fimoze?
<br>
Odmah nakon operacije, ako ste baš jako gladni.
<br>
<br>
12. Gdje se nalazi rez, odnosno ožiljak od operacije?
<br>
Iza glavića penisa.
<br>
<br>
13. Kako izgleda ožiljak nakon operacije?
<br>
U većini slučajeva nakon nekog vremena se ni ne vidi.
<br>
<br>
14. Je li operacija bolna?
<br>
Nije jer se radi u lokalnoj anesteziji, bolesnik dobije injekciju lokalnog anestetika u penis.
<br>
<br>
15. Može li se operacija komplicirati?
<br>
Može, kao i sve medicinske procedure i operacija fimoze se može komplicirati. Od komplikacija se najčešće može javiti
krvarenje.
<br>
<br>
16. Što ukoliko mi nakon operacije nije dobro, odnosno ako krvarim iz rane?
<br>
Trebate se javiti u hitnu urološku ambulantu.
<br>
<br>
17. Koliko traje anestezija koju sam dobio?
<br>
Oko 1 sat, nešto malo više.
<br>
<br>
18. Može li mi liječnik prepisati neke lijekove da me ne boli nakon operacije?
<br>
Može, trebate razgovarati s njim o tome.
<br>
<br>
19. Na šta moram paziti nakon operacije?
<br>
Trebate paziti da ne dobije erekciju, odnosno da se penis ne ukruti nakon operacije, jer se može desiti da vam popucaju
šavovi pa da prokrvarite.
<br>
<br>
20. Kako si mogu pomoći da ne dobijem erekciju nakon operacije?
<br>
Izbjegavajte sve što vam može uzrokovati erekciju, mogu se uzeti i lijekovi da se malo „opustite“ razgovarajte s
urologom o tome.
<br>
<br>
21. Kada se mogu vratiti normalnim, uobičajenim dnevnim aktivnostima nakon operacije fimoze?
<br>
Ukoliko je sve u redu za obavljanje uobičajenih aktivnosti načelno nema zapreka. Bolesnici trebaju paziti da ne bi
dobili neki udarac u područje penisa dok rana ne zaraste, jer bi to moglo dovesti do krvarenja.
<br>
<br>
22. Kad trebam doći na kontrolu nakon operacije fimoze?
<br>
Prva kontrola je slijedeći dan, jasno ukoliko je sve u redu.
<br>
<br>
23. Kad mogu biti spolno aktivan nakon operacije fimoze?
<br>
Kada rana zaraste, oko 6 tjedna nakon operacije.
<br>
<br>
24. Što će biti sa šavovima nakon operacije fimoze?
<br>
Kod ove operacije koriste se specijalni šavovi koji bi trebali „otpasti“ sami od sebe za oko 2-3 tjedna. Ukoliko se to
ne dogodi trebate se javiti urologu da vam ih izvadi.
<br>
<br>
25. Može li se fimoza vratiti nakon operacije?
<br>
Rijetko, ali može.
<br>
<br>
26. Što ako mi se fimoza vrati nakon operacije?
<br>
Može se ponovno operirati.