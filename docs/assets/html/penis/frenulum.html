<div class="subtitle">
    Kratki frenulum (Frenulum breve)
</div>
<div class="subtitle">
    I. Općenito o kratkom frenulumu
</div>
Frenulum breve, odnosno kratki frenulum zapravo znači da je mali komadić kože na donjem dijelu glavića penisa „skraćen“
te on prilikom spolnog odnosa kada se penis poveća, zateže i na neki način „vuče“ glavić penisa prema dolje, što smeta
bolesnika.
<br>
<br>
Zapravo je na neki način sličan fimozi, samo što zahvaća samo taj mali dio kože glavića. Budući da je sličan fimoze,
slično se i liječi.
<div class="subtitle">
    II. Simptomi kratkog frenuluma
</div>
Bolesnici se žale na zatezanje, odnosno "vučenje" glansa penisa prema "dolje", jasno u erekciji.
<div class="subtitle">
    III. Dijagnoza kratkog frenuluma
</div>
Tko? - pregled obavlja liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Liječnik nakon razgovora i pregleda bolesnika postavlja dijagnozu kratkog frenuluma.
<div class="subtitle">
    IV. Liječenje kratkog frenuluma
</div>
Tko? - liječnik specijalista urologije
<br>
<br>
Gdje?
<ol>
    <li>urolog u bolnici</li>
    <li>urolog u privatnoj urološkoj ordinaciji</li>
</ol>
Operacija - discizija frenuluma
<br>
<br>
Operativni zahvat koji se ovdje koristi izvodi se također u lokalnoj anesteziji kao i operacija fimoze, ali ovdje
bolesnik dobije anesteziju injekcijom samo u područje frenuluma, koji se onda razreže (u dužini oko 1-2 cm) i ponovno
zašije te se na taj način zapravo produži i ne vuče više glavić prema dolje. Kao i kod operacije cirkumcizije kontrola i
preporuke nakon zahvata su iste.
<div class="subtitle">
    V. Zaključak
</div>
Kratki frenulum otežava ili onemogućava normalni spolni odnos. Liječi se operativnim zahvatom, naime frenulum se
presječe i ponovno zašije te na taj način postane „duži“ i ne vuče više glavić penisa prema dolje.