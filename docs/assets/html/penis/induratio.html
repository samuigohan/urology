<div class="subtitle">
    Induratio penis plastica (Mb. Peyroni)
</div>
<div class="subtitle">
    I. Općenito o Induratio penis plastica
</div>
Induratio penis plastica, odnosno Mb. Peyroni je relativno rijetka bolest, koja se najčešće javlja u muškoj populaciji
srednjih godina. Budući da se ne zna jasan uzrok ove bolesti, liječenje nije jednostavno, a samim time i rezultati
liječenja nisu uvijek zadovoljavajući.
<div class="subtitle">
    II. Simptomi Induratio penis plastica
</div>
Bolesnici se najviše žale na „iskrivljenost“ penisa, otvrdnuća na penisu te na bolove i probleme s potencijom, odnosno
spolnim odnosom.
<div class="subtitle">
    III. Dijagnostika Induratio penis plastica
</div>
<div class="list-title">
    1. Pregled penisa bolesnika
</div>
Tko? - liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Liječnik razgovara s bolesnikom, te mu pregledava penis na kojem se mogu napipati zadebljanja koja su karakteristična za
ovu bolest.
<div class="list-title">
    2. Ultrazvuk penisa (CD UZV penisa)
</div>
Tko? - pregled obavlja liječnik specijalista urologije ili radiologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
    <li>radiolog na radiologiji u Domu zdravlja</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji</li>
</ol>
Color Doppler ultrazvuk (CD UZV) penisa je metoda gdje se koristeći UZV aparat prikazuje penis, ovojnica kavernoznih
tkiva i sama kavernozna tkiva. Naime, kod induratio penis plastica ovojnica kavernoznih tkiva je zadebljana, a to se
može prikazati na UZV. Nažalost, nema baš puno urologa, odnosno radiologa koji dobro znaju napraviti UZV penisa.
<div class="list-title">
    3. Slikanje penisa
</div>
Tko? - bolesnik sam ili njegova partnerica slika penis u erekciji u dvije projekcije, s gornje strane i s bočne strane i
onda slike ili isprinta ili ih na smart phone-u pokažu urologu.
<br>
<br>
Gdje? - kod kuće
<img src="assets/html/penis/images/5.3.1.penis_induratio_plastica_diagnosis_patitent.jpg" />
<div class="caption">
    Slika 1. Zakrivljenost penisa prema gore.
</div>
<i>
    Napomena: u tekstu su navedene pretrage koje se mogu raditi kod Induratio penis plastica (Mb. Peyroni). To ne znači
    da su sve nužne, odnosno da ne postoje još neke pretrage koje nisu gore navedene, a koje se mogu raditi kod ove
    bolesti. Konačnu odluku o tome donijeti će izabrani urolog u dogovoru s bolesnikom.
</i>
<div class="subtitle">
    IV. Liječenje Induratio penis plastica
</div>
Induratio penis plastica se ovisno o samom stadiju bolesti, ali i sklonostima bolesnika može liječiti na više načina:
<ol>
    <li>lijekovi</li>
    <li>intrapenilne injekcije</li>
    <li>operacije</li>
    <li>praćenje</li>
</ol>
<div class="list-title">
    1. Lijekovi
</div>
Tko? - liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Lijekovi u načelu predstavljaju prvu liniju liječenja ove bolesti. Bolesnik uzima, odnosno pije lijekove kroz određeno
vrijeme i onda se prati odgovor bolesti na terapiju. Neki od ovih lijekovi nabavljaju se iz inozemstva i moraju se
kupiti. Kod dijela bolesnika ovakva terapija ne daje očekivane rezultate, ali kod dijela bolesnika uzimanjem ovih
lijekova dolazi do zaustavljanja napredovanja bolesti, a kod nekih i do značajnog poboljšanja.
<br>
<br>
Ne može se sa sigurnošću predvidjeti koji bolesnici će dobro reagirati na terapiju lijekovima, a koji neće, nema druge
mogućnosti nego jednostavno probati pa vidjeti.
<div class="list-title">
    2. Intrapenilne injekcije
</div>
Tko? - liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Liječnik kroz špricu s malom i tankom iglom uštrcava lijekove direktno u područja zadebljanja na penisu. Sam zahvat
traje vrlo kratko, znači nekoliko sekundi i nakon zahvata bolesnik ide kući te ponovno dolazi za tjedan dana na novu
injekciju. Injekcije se daju u načelu oko 6 tjedana, znači svaki tjedan po jedna injekcija te se nakon toga radi pauza
od nekoliko tjedana, pa se postupak može ponoviti. Postoje jasno različite sheme koje ovise i o vrsti lijeka koji se
uštrcava, ali i o odgovoru bolesti na ovu terapiju.
<img src="assets/html/penis/images/5.4.2.1.penis_induratio_plastica_treatment_injections.jpg" />
<div class="caption">
    Slika 1. Šprica i igla koje se koriste za davanje lijekova u ovojnicu penisa.
</div>
<div class="list-title">
    3. Operativni zahvati
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Bolesnika se prima u bolnicu te ga se anestezira spinalnom anestezijom. Nakon toga se radi rez na koži penisa i onda se
pristupa na ovojnicu kavernoznih tkiva. Ovdje u načelu postoje dvije vrste operativnih zahvata. Prva vrsta je ona kod
koje se penis „ispravlja“ tako da se zadebljani dio ovojnice zarezuje (izrezuje), a na izrezano mjesto postavlja se
„zakrpa“ od različitih materijala.
<img src="assets/html/penis/images/5.4.3.1.penis_induratio_plastica_treatment_surgery.jpg" />
<div class="caption">
    Slika 1. Operacije izrezivanja zadebljanja i stavljanje "zakrpe".
</div>
Druga vrsta je ona kod koje se penis „ispravlja“ tako da se zareže (izreže) dio zdrave ovojnice na suprotnoj strani od
mjesta zadebljanja. Mada se mogu i samo postaviti šavovi na suprotnoj strani od mjesta zadebljanja koji onda zatežu
(„vuku“) zadebljanje u drugu stranu te na taj način ispravljaju penis. Trajanje same operacije, ovisno jasno što se
radi, je od 1-2 sata, a bolesnik nakon 2 dana ide kući te dolazi na kontrolu izabranom urologu u njegovu ambulantu.
<br>
<br>
Važno je napomenuti da u nekim slučajevima, operativni zahvati ovisno o tome što se radi mogu dovesti do skraćenja
dužine penisa te do oslabljene erekcije.
<div class="list-title">
    4. Praćenje bolesnika
</div>
Tko? - liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Kod nekih bolesnika savjetuje se praćenje, znači redovite kontrole i uvid u stanje bolesti te odluke ovisno o samoj
bolesti.
<div class="subtitle">
    V. Zaključak
</div>
Induratio penis plastica (Mb. Peyroni) je relativno rijetka bolesti nepoznatog uzroka. Za liječenje ove bolesti mogu se
koristiti, lijekovi, intrapenilne injekcije te operativni zahvati. S obzirom da uzrok bolesti nije jasan, kod nekih
bolesnika rezultati liječenja nisu dobri, odnosno nisu zadovoljavajući.