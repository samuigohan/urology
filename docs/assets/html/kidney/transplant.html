<div class="subtitle">
    Transplantacija bubrega
</div>
<div class="subtitle">
    I. Općenito o transplantaciji bubrega
</div>
Transplantacija bubrega je najbolja metoda liječenja nedostatka bubrežne
funkcije. Prva transplantacija bubrega napravljena je 1954. godine na Harvardu u
Bostonu u Sjedinjenim Američkim Državama. Većina bubrega koji se danas
transplantiraju zapravo dolazi od kadaveričnih donora, znači od osoba koje imaju
moždanu smrt, dok manji dio bubrega dolazi od živih donora, znači članova
obitelji koji žele dati bubreg svojim bližnjima.
Hrvatska je danas među vodećim zemljama u Europi, ali i u svijetu po broju
transplantacija bubrega.
<div class="subtitle">
    II. Dijagnostika prije transplantacije
</div>
Tko? - brojni specijalisti
<br>
<br>
Gdje? - u bolnici (uglavnom preko ambulante, odnosno dnevne bolnice)
<br>
<br>
Bolesnici koji imaju nedostatak bubrežne funkcije u načelu prije transplantacije
provedu određeno vrijeme na dijalizi, bilo da se radi o hemodijalizi ili o
peritonejskoj dijalizi. Da bi se transplantacija mogla napraviti bolesnici
moraju biti na listi za transplantaciju bubrega. Prije toga potrebno je obaviti
niz pretraga i pregleda:
<br>
<br>
<ul>
    <li>interniste - nefrologa (po potrebi i drugih subspecijalista interne
        (kardiologa, hematologa, gastroenterologa, itd.))</li>
    <li>urologa</li>
    <li>ginekologa</li>
    <li>otorinolaringologa</li>
    <li>psihijatra</li>
    <li>imunologa</li>
    <li>anesteziologa</li>
    <li>stomatologa</li>
    <li>i drugih</li>
</ul>
Transplantacija bubrega je složen zahvat, odnosno proces i zbog toga je potreban
veliki broj pregleda i pretraga, na taj način se rizici neželjenih ishoda
transplantacija svode na minimum. Ukoliko su bolesnici prošli sve preglede i
pretrage i nemaju kontraindikacija za transplantaciju (sposobni su za
transplantaciju) stavljaju se na listu za transplantaciju i čekaju „svoj“
bubreg. Nakon što iz Eurotransplanta (u slučaju kadaverične transplantacije)
jave da imaju odgovarajući bubreg za određenog bolesnika, bolesnik se poziva u
bolnicu na transplantaciju.
<div class="subtitle">
    III. Transplantacija bubrega
</div>
Tko? - liječnik specijalista urologije
<br>
<br>
Gdje? - u bolnici

<img src="assets/html/kidney/images/6.4.1.kidney_transplant.jpg" />
<div class="caption">
    Slika 1. Bubreg od donora izvađen iz vrećice i spreman za transplantaciju.
</div>
Operativni zahvat započinje nakon što se bolesnika anesteziran općom
anestezijom. Ovisno koji se bubreg transplantira (u načelu lijevi ide na desnu
stranu, a desni na lijevu stranu tijela) radi se rez u donjem dijelu trbuha sa
strane, u dužini oko 12 cm te se pristupa na zdjelične krvne žile bolesnika
(ilijačna arterija i vena). Zatim se vena i arterija bubrega spajaju s ilijačnom
venom, odnosno arterijom, da bi krv mogla ulaziti i izlaziti iz transplantiranog
bubrega. Još se mora napraviti spoj između mokraćovoda (uretera)
transplantiranog bubrega i mokraćnog mjehura bolesnika te u mokraćovod postaviti
specijalnu cjevčicu koja se zove JJ proteza.
Sam zahvat traje između 2-3 sata, a bolesnik nakon zahvata, ukoliko nema
komplikacija ostaje u bolnici oko 10 dana, mada taj boravak ukoliko se jave
komplikacije može trajati i znatno duže.

<img src="assets/html/kidney/images/6.4.2.kidney_transplant.jpg" />
<div class="caption">
    Slika 2. Transplantacijski rez na desnoj strani donjeg dijela trbuha kojim
    se pristupa na krvne žile u zdjelici.
</div>
<img src="assets/html/kidney/images/6.4.3.kidney_transplant.jpg" />
<div class="caption">
    Slika 3. Šivanje anastomoze između vanjske ilijačne arterije primatelja i
    renalne arterije bubrega donora.
</div>
Važno je da bolesnici shvate da je kod većine transplantiranih bubreg (posebno
kod kadaveričnih transplantacija) potrebno određeno vrijeme da bi bubreg počeo
dobro „raditi“, odnosno bolesnik dobro mokriti. Možemo zapravo reći da je
potrebno određeno vrijeme da se transplantirani bubreg „navikne“ na bolesnika i
da se bolesnikov organizam „navikne“ na novi bubreg. Koliki će taj vremenski
period biti, nemoguće je sa sigurnošću predvidjeti. Može se desiti da je
potrebno i više dana, tjedan pa i nekoliko tjedana nakon transplantacije, da bi
bubreg počeo dobro obavljati svoju funkciju.
<div class="subtitle">
    IV. Lijekovi nakon transplantacije bubrega
</div>
Nakon transplantacije bolesnik mora uzimati nekoliko lijekova s ciljem
sprječavanja odbacivanja transplantiranog bubrega. Transplantirani bubrega je
zapravo „strano tijelo“ u bolesnikovom organizmu i zbog toga se imunološki
sustava bolesnika mora lijekovima držati „pod kontrolom“ da ne bi „napao“
transplantirani bubrega, mada se to ponekad ipak može desiti. U tom slučaju
potrebno je uvesti dodatnu terapiju, odnosno liječiti bolesnika drugim metodama
da bi se bubreg sačuvao.
<img src="assets/html/kidney/images/6.4.4.kidney_transplant.jpg" />
<div class="caption">
    Slika 4. Odbačeni bubreg koji je izvađen iz bolesnika.
</div>
<div class="subtitle">
    V. Zaključak
</div>
Transplantacija bubrega je najbolja metoda liječenja gubitka bubrežne funkcije.
Radi se o složenom zahvatu, odnosno procesu te je prije transplantacije potrebno
obaviti detaljne preglede i pretrage da bi se ustanovilo je li bolesnik sposoban
za transplantaciju. Budući da je zahvat složen, ali i da je većina bolesnika
neko vrijeme bila na dijalizi koja također ima svojih rizika i komplikacija, kao
i da značajan broj bolesnika ima druge različite bolesti, mogući su i različiti
neželjeni ishodi, odnosno komplikacije transplantacije bubrega. Međutim, u
načelu velika većina bolesnika nakon transplantacije ima bubreg koji dobro radi
i oni zapravo uz određena ograničenja, normalno žive i funkcioniraju.