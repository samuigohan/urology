<div class="subtitle">Građa bubrega, anatomija bubrega</div>
Imamo dva bubrega, lijevi i desni. Nalaze se u anatomskoj regiji koja se zove
retroperitoneum, a to znači da se nalazi iza peritoneuma, odnosno iza trbuha.
Građeni su kao zrno graha samo su puno veći, dugački su oko 11, široki oko 5, a
debeli oko 4 cm.


<div class="subtitle">Fiziologija bubrega</div>
Bubrezi čiste našu krv od različitih štetnih tvari koje izlaze iz tijela zajedno
s tekućinom, koju onda nazivamo mokraća ili urin. Bubrezi proizvode i različite
molekule, koje su bitne za normalnu funkciju organizma.
Čovjek može živjeti s jednim zdravim bubregom ukoliko drugi bubreg ili nema ili
mu zbog bilo kojeg razloga ne radi. Kada dođe do gubitka funkcije oba bubrega,
bolesnik mora ići na dijalizu, odnosno na transplantaciju bubrega.