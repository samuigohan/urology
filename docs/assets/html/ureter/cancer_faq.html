Karcinom (rak) mokraćne cijevi (uretre) općenito
<br>
<br>
1. Što je to karcinom mokraćne cijevi?
<br>
To je zloćudna (maligna) bolest mokraćne cijevi.
<br>
<br>
2. Zašto nastaje karcinom mokraćne cijevi?
<br>
Kao i kod ostalih karcinoma jasan uzrok bolesti nije poznat i vjerojatno se radi o posljedicama utjecaja okoline, ali i
genetskih čimbenika. Neke studije su pokazale da bi humani papiloma virus (HPV-16) mogao imati ulogu u nastanku
karcinoma mokraćne cijevi.
<br>
<br>
3. Je li karcinom mokraćne cijevi ozbiljna bolest?
<br>
Jeste.
<br>
<br>
4. Može li se izliječiti karcinom mokraćne cijevi?
<br>
Može, to jasno ovisi o samoj bolesti, vrsti liječenja te općem stanju bolesnika.
<br>
<br>
5. Može li se karcinom mokraćne cijevi zaliječiti?
<br>
Može, to znači da je bolest pod kontrolom, odnosno bolesnik dobiva (ili je dobio) terapiju na koju bolest dobro reagira.
Koliki će period zaliječenja biti, teško je predvidjeti u načelu može biti od nekoliko mjeseci do nekoliko godina, pa i
puno više.
<br>
<br>
6. Treba li se liječiti svaki karcinom mokraćne cijevi?
<br>
Treba.
<br>
<br>
7. Kako se može liječiti karcinom mokraćne cijevi?
<br>
Operativnim odstranjenjem karcinoma, odnosno mokraćne cijevi. Pored operacije karcinom mokraćne cijevi se može liječiti
i lijekovima.
<br>
<br>
8. Kako ću znati da sam dobro nakon liječenja karcinoma mokraćne cijevi?
<br>
Rade se kontrolni pregledi i kontrolni nalazi (UZV, CT, MR, RTG) te ukoliko je sve uredno, a bolesnik nema nikakvih
tegoba i/ili simptoma koji bi se mogli povezati s karcinomom mokraćne cijevi, smatra se da nema povrata bolesti.
<br>
<br>
9. Kako ću znati da mi se bolest vratila nakon liječenja?
<br>
Na kontrolnom pregledu i u kontrolnim nalazima (UZV, CT, MR, RTG) vide se promjene koje ukazuju na povrat ili rasap
bolesti, dok sami bolesnici mogu imate tegobe i/ili simptome koji mogu ukazivati na povrat bolesti.
<br>
<br>
10. Ukoliko se bolest vratila mogu li se liječiti drugim metodama?
<br>
Možete, ovisno o samoj bolesti i vašem općem stanju. Može se ili ponovno raditi operativni zahvat, ili se mogu uzimati
lijekovi protiv karcinoma mokraćne cijevi.
<br>
<br>
11. Kako ću znati da sam dobro odgovorio na novo liječenja?
<br>
Kontrolni pregledi i nalazi će pokazati smanjenje ili nestanak tumorskih promjena, dok će se kod bolesnika smanjiti ili
nestati tegobe i/ili simptomi koje su ranije imali.
<br>
<br>
12. Mogu li na bilo koji način smanjiti vjerojatnost pojave karcinoma mokraćne cijevi?
<br>
Ne znamo jasno zbog čega nastaje karcinom mokraćne cijevi, tako da ga ne možemo spriječiti. Ukoliko pušite prestanite s
pušenjem.
<br>
<br>
13. Mogu li hranom ili nekim nadomjescima prehrane smanjiti vjerojatnost nastanka karcinoma mokraćne cijevi?
<br>
U načelu ne, ali inače treba jesti što kvalitetniju, zdraviju i raznovrsniju hranu, to će dobro djelovati na cijeli
organizam.
<br>
<br>
14. Mogu li hranom ili nekim nadomjescima prehrane smanjiti vjerojatnost povrata karcinoma mokraćne cijevi?
<br>
U načelu ne, ali inače treba jesti što kvalitetniju, zdraviju i raznovrsniju hranu, to će dobro djelovati na cijeli
organizam.
<br>
<br>
15. Kako se moja obitelj treba ponašati prema meni?
<br>
Što normalnije, karcinom mokraćne cijevi je ozbiljna bolest, ali ona se može izliječiti, odnosno zaliječiti. Obitelj vam
treba pružiti podršku jer se nije lako suočiti i boriti s takvom bolesti, ali s druge strane ne trebaju od vas praviti
„pretjeranog“ bolesnika. Nakon što prođete operaciju uz određena ograničenja trebati i vi i oni funkcionirati što
normalnije.
<br>
<br>
Operacije karcinoma mokraćne cijevi
<br>
<br>
I. Biopsija mokraćne cijevi
<br>
<br>
16. Što je to biopsija mokraćne cijevi?
<br>
To je operacija gdje se u mokraću cijev ulazi specijalnim instrumentom (resektoskopom) i uzima dio tumora za
patohistološku analizu. Biopsija se također može raditi i „izvana“, odnosno kroz kožu penis.
<br>
<br>
17. Koliko traje biopsija karcinoma mokraćne cijevi?
<br>
Oko pola sata.
<br>
<br>
18. Kad mogu piti nakon biopsije karcinoma mokraćne cijevi?
<br>
U načelu isti dan.
<br>
<br>
19. Kad mogu jesti nakon biopsije karcinoma mokraćne cijevi?
<br>
U načelu isti dan, nakon operacije.
<br>
<br>
20. Kad se mogu ustati i hodati nakon biopsije karcinoma mokraćne cijevi?
<br>
Ovisno o vašem stanju nakon operacije, u načelu već prvi dan nakon operacije.
<br>
<br>
21. Može li se biopsija karcinoma mokraćne cijevi komplicirati?
<br>
Može, kao i sve medicinske procedure i operacija karcinoma mokraćne cijevi se može komplicirati. Od komplikacija
najčešće se može javiti krvarenje koje uglavnom nije ozbiljno, ali se može javiti i upala, odnosno „otežano“ cijeljenje
mjesta biopsije.
<br>
<br>
22. Kad idem kući nakon biopsije karcinoma mokraćne cijevi?
<br>
Oko 2-3 dana nakon biopsije.
23. Kad mogu biti fizički aktivan nakon biopsija karcinoma mokraćne cijevi?
Smatra se da je oko 2-3 tjedna nakon operacije dovoljno da rana zacijeli i da se bolesnik vrati svojim ranijim
uobičajenim aktivnostima.
<br>
<br>
II. Radikalna uretrotomija
<br>
<br>
24. Što je to radikalna uretrotomija?
<br>
To je operacija gdje se odstranjuje mokraćna cijevi (cijela ili dio, ovisno o karcinomu) te također ovisno o karcinomu
pripadajući dio, odnosno cijeli penis te limfni čvorovi.
<br>
<br>
25. Koliko traje radikalna uretrotomija?
<br>
Ovisno što se sve radi, kakav je nalaz karcinoma mokraćne cijevi, tko radi, koju metodu koristi, na koji način će se
riješiti pitanje „izlaska“, odnosno skladištenja mokraće u tijelu te u kakvom je stanju bolesnik, u načelu oko 3-6 sati,
pa i nešto više.
<br>
<br>
26. Kad mogu piti nakon radikalne uretrotomije?
<br>
U načelu isti ili drugi dan.
<br>
<br>
27. Kad mogu jesti nakon radikalne uretrotomije?
<br>
U načelu prvi dan nakon operacije, osim ukoliko je rađen zahvat gdje su se koristili dijelovi tankog, odnosno debelog
crijeva, u ovim slučajevima s jelom se počinje 3-4 dana nakon operacije.
<br>
<br>
28. Kad se mogu ustati i hodati nakon radikalne uretrotomije?
<br>
Ovisno o vašem stanju nakon operacije, u načelu oko 3 dana operacije.
<br>
<br>
29. Može li se radikalna uretrotomija komplicirati?
<br>
Može, kao i sve medicinske procedure i operacija karcinoma mokraćne cijevi se može komplicirati. Od komplikacija
najčešće se može javiti krvarenje i upala. Ukoliko se radi o ozbiljnom kvarenju ponekad je potrebno bolesnika ponovno
operirati. Također, ukoliko se koriste dijelovi crijeva moguće su i komplikacije od strane probavnog trakta (zapletaj
crijeva, upala potrbušnice, itd.), kao i komplikacije vezane uz samu mokraću kao što su „curenje“ ili „zastoj“ mokraće.
<br>
<br>
30. Kad idem kući nakon radikalne uretrotomije?
<br>
Oko 7 dana nakon operacije.
<br>
<br>
31. Kad mogu biti fizički aktivan nakon radikalne uretrotomije?
<br>
Smatra se da je mjesec dana nakon operacije dovoljno da rana zacijeli i da se bolesnik vrati svojim ranijim uobičajenim
aktivnostima. Jasno da je operacija karcinoma mokraćne cijevi velika operacija i da se nakon nje bolesnik ne bi trebao
fizički pretjerano opterećivati (nositi teške terete i sl.), ali svakako se savjetuje normalna, umjerena fizička
aktivnost primjerena općem stanju i dobi bolesnika. Bolesnik može bez problema obavljati uobičajene aktivnosti, ići na
posao, pomagati u kući i voziti automobil.
<br>
<br>
Kontrola nakon operacije
<br>
<br>
32. Koliko se često moram kontrolirati kod urologa nakon operacije karcinoma mokraćne cijevi?
<br>
U načelu tijekom prve godine kontrole su svakih nekoliko mjeseci, a kako vrijeme prolazi kontrole su nešto rjeđe (2x
godišnje, pa 1x godišnje), jasno ukoliko je sve u redu.
<br>
<br>
33. Nađene su mi metastaze karcinoma mokraćne cijevi, što dalje?
<br>
Dio bolesnika ima metastaze te je u ovim slučajevima potrebna dodatna terapija (lijekovi protiv karcinoma mokraće
cijevi). Bolesnik se treba javiti onkologu na kontrolu i dogovor za dalje.
<br>
<br>
34. Kad dolazi nalaz izvađenog tkiva mokraćne cijevi i tumora?
<br>
To je nalaz patohistološke analize tkiva, za njega u načelu treba oko 7-10 dana. To je vrijeme potrebno da bi se
izvađeno tkivo obradilo specijalnim kemikalijama, uklopilo u parafin, obojalo i pogledalo pod mikroskopom, te da bi se
dobio definitivni nalaz.
<br>
<br>
35. Što piše u nalazu patohistološke analize tkiva?
<br>
U patohistološkoj analizi opisuje se veličina i izgled tumora, kao i vrsta tumorskih stanica i njihova „agresivnost“,
kao i proširenost tumora izvan mokraćne cijevi, prema okolnom tkivu, odnosno limfnim čvorovima.