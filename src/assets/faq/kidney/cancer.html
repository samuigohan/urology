<h3>Karcinom (rak) bubrega općenito</h3><br>

<p>1. Što je to tumor bubrega, a što karcinom (rak) bubrega?</p>
<p>Tumori bubrega se dijele na dobroćudne (benigne) i zloćudne (maligne) tumore.
    Od zloćudnih tumora bubrega, najčešći, a samim time i najvažniji je karcinom
    (rak) bubrega.</p><br>

<p>2. Zašto nastaje karcinom bubrega?</p>
<p>Kao i kod ostalih karcinoma jasan uzrok bolesti nije poznat i vjerojatno se
    radi o posljedicama utjecaja okoline, ali i genetskih čimbenika. Smatra se
    da pušenje i pojava bolesti u obitelji (po mehanizmu nasljeđivanja) mogu
    povećati vjerojatnost nastanka karcinoma bubrega.</p><br>

<p>3. Je li karcinom bubrega ozbiljna bolest?</p>
<p>Jeste.</p><br>

<p>4. Može li se izliječiti karcinom bubrega?</p>
<p>Može, to jasno ovisi o samoj bolesti, vrsti liječenja, te općem stanju
    bolesnika, ali može i zapravo veliki broj bolesnika se izliječi od karcinoma
    bubrega.</p><br>

<p>5. Može li se karcinom bubrega zalječiti?</p>
<p>Može, to znači da je bolest pod kontrolom, odnosno bolesnik dobiva (ili je
    dobio) terapiju na koju bolest dobro reagira. Koliki će period zalječenja
    biti, teško je predvidjeti, u načelu može biti od nekoliko mjeseci do
    nekoliko godina, pa i više.</p><br>

<p>6. Treba li se liječiti svaki karcinom bubrega?</p>
<p>U načelu treba.</p><br>

<p>7. Napravio sam ultrazvuk (UZV) i/ili kompjuteriziranu tomografiju (CT),
    odnosno magnetsku rezonancu (MR) koji su pokazali da imam promjenu na
    bubregu, je li ta promjena benigni tumor ili maligni karcinom?</p>
<p>Problem je u tome što se na osnovi metoda slikovnog prikaza, znači UZV, CT i
    MR ne može sa sigurnošću reći, radi li se o karcinomu ili nekom benignom
    tumoru bubrega. Zbog toga se ukoliko postoji opravdana sumnja na karcinom
    bubrega radi operacija (otvaranje bolesnika i odstranjivanje karcinoma,
    odnosno bubrega), jasno ukoliko bolesnik to želi i njegovo opće stanje to
    dozvoljava.</p><br>

<p>8. Što je to biopsija bubrega/tumora?</p>
<p>To je postupak gdje se uzima mali uzorak tkiva bubrega, odnosno tumora i
    šalje na patohistološku analizu. U načelu postoje dvije vrste biopsije
    bubrega/tumora:</p>

<p> - 8.1. "vanjska" biopsija gdje se koristi specijalni uređaj "pištolj" za
    biopsiju, te se pod kontrolom UZV u lokalnoj anesteziji uzima par komadića
    tkiva bubrega/tumora. Ovaj zahvat traje oko 5 minuta. Nakon zahvata, uzorci
    tkiva se šalju na patohistološku analizu.</p>
<p> - 8.2. "unutarnja", odnosno intraoperativna biopsija, gdje se bolesnika
    otvori, bolesnik je jasno anesteziran i onda se uzme dio bubrega/tumora i
    pošalje na hitnu patohistološku analizu, te se onda u sali čeka nalaz i
    dalje se postupa ovisno o nalazu patohistološke analize.</p><br>

<p>9. Kako se može liječiti karcinom bubrega?</p>
<p>Operativnim odstranjenjem karcinoma, odnosno bubrega. Pored operacije
    karcinom bubrega se može liječiti i lijekovima.</p><br>

<p>10. Kako ću znati da sam dobro nakon liječenja karcinoma bubrega?</p>
<p>Rade se kontrolni pregledi i kontrolni nalazi (UZV, CT, RTG), te ukoliko je
    sve uredno i nema nikakvih tegoba i/ili simptoma koji bi se mogli povezati s
    karcinomom bubrega, smatra se da je bolesnik dobro.</p><br>

<p>11. Kako ću znati da mi se bolest vratila nakon liječenja?</p>
<p>Na kontrolnom pregledu i u kontrolnim nalazima (UZV, CT, RTG) vide se
    promjene koje ukazuju na povrat ili rasap bolesti, dok bolesnici mogu imati
    tegobe i/ili simptome koji mogu ukazivati na povrat ili rasap bolesti.</p>
<br>

<p>12. Ukoliko se bolest vratila mogu li se i dalje liječiti?</p>
<p>Ovisno o samoj bolesti i vašem općem stanju, može se ili ponovno raditi
    operativni zahvat, ili se mogu uzimati lijekovi protiv karcinoma bubrega.
</p><br>

<p>13. Kako ću znati da sam dobro odgovorio na novo liječenja?</p>
<p>Kontrolni pregledi i nalazi će pokazati smanjenje ili nestanak karcinomskih
    promjena, dok će se kod bolesnika smanjiti ili nestati tegobe i/ili simptomi
    koje su ranije imali.</p><br>

<p>14. Mogu li na bilo koji način smanjiti vjerojatnost pojave karcinoma
    bubrega?</p>
<p>Ne znamo zbog čega nastaje karcinom bubrega, tako da ga ne možemo spriječiti.
    Ukoliko pušite prestanite s pušenjem. Savjetuju se sistematski pregledi, jer
    oni mogu otkriti karcinom bubrega u ranoj fazi kada on još ne uzrokuje
    nikakve tegobe, odnosno nema simptoma.</p><br>

<p>15. Mogu li hranom ili nekim nadomjescima prehrane smanjiti vjerojatnost
    nastanka karcinoma bubrega?</p>
<p>U načelu ne, ali inače treba jesti što kvalitetniju, zdraviju i raznovrsniju
    hranu, to će dobro djelovati na cijeli organizam.</p><br>

<p>16. Mogu li hranom ili nekim nadomjescima prehrane smanjiti vjerojatnost
    povrata karcinoma bubrega?</p>
<p>U načelu ne, ali inače treba jesti što kvalitetniju, zdraviju i raznovrsniju
    hranu, to će dobro djelovati na cijeli organizam.</p><br>

<p>17. Kako se moja obitelj treba ponašati prema meni?</p>
<p>Što normalnije, karcinom bubrega je ozbiljna bolest, ali on se može
    izliječiti, odnosno zaliječiti. Obitelj vam treba pružiti podršku, jer se
    nije lako suočiti i boriti s takvom bolesti, ali s druge strane ne trebaju
    od vas praviti "pretjeranog" bolesnika. Nakon što prođete operaciju uz
    određena ograničenja trebate i vi i oni funkcionirati što normalnije.</p>
<br>
<hr  align="center" style="border-style:dotted"><br><br>


<h3>Operacije karcinoma bubrega</h3><br>

<p><u>I. Radikalna nefrektomija</u></p><br>

<p>18. Što je to radikalna (potpuna) nefrektomija?</p>
<p>To je operacija gdje se odstranjuje bubrega s karcinomom i okolnim masnim
    tkivom, limfni čvorovi, te u nekim slučajevima i nadbubrežna žlijezda.</p>
<br>

<p>19. Koliko traje radikalna nefrektomija?</p>
<p>Ovisno kakav je nalaz (veličina, lokacija) karcinoma na bubregu, koja metoda
    se koristi, te u kakvom je stanju bolesnik. Otvorene operacije oko 2-3 sata,
    laparoskopske oko 3 sata.</p><br>

<p>20. Kad mogu piti nakon radikalne nefrektomije?</p>
<p>U načelu isti dan.</p><br>

<p>21. Kad mogu jesti nakon radikalne nefrektomije?</p>
<p>U načelu prvi dan nakon operacije.</p><br>

<p>22. Kad se mogu ustati i hodati nakon radikalne nefrektomije?</p>
<p>Ovisno o vašem stanju nakon operacije. U načelu 2-3 dana nakon otvorene,
    odnosno 1-2 dana nakon laparoskopske operacije.</p><br>

<p>23. Može li se radikalna nefrektomija komplicirati?</p>
<p>Može, kao i sve medicinske procedure i radikalna nefrektomija se može
    komplicirati. Od komplikacija najčešće se može javiti krvarenje. Ukoliko se
    radi o ozbiljnom krvarenju ponekad je potrebno bolesnika ponovno operirati.
</p><br>

<p>24. Kad idem kući nakon radikalne nefrektomije?</p>
<p>Oko 5-7 dana nakon operacije.</p><br>

<p>25. Kad mogu biti fizički aktivan nakon radikalne nefrektomije?</p>
<p>Smatra se da je mjesec dana nakon operacije dovoljno da rana zacijeli i da se
    bolesnik vrati svojim ranijim uobičajenim aktivnostima. Jasno da je
    operacija karcinoma bubrega velika operacija i da se nakon nje bolesnik ne
    bi trebao fizički pretjerano opterećivati (nositi teške terete i sl.), ali
    svakako se savjetuje normalna, umjerena fizička aktivnost primjerena općem
    stanju i dobi bolesnika. Bolesnik može bez problema obavljati uobičajene
    aktivnosti, ići na posao, pomagati u kući i voziti automobil. Oporavak nakon
    laparoskopske operacije je još brži, tako da se bolesnici mogu već nakon 2-3
    tjedna vratiti uobičajenim aktivnostima.</p><br>
<hr  align="center" style="border-style:dotted"><br><br>



<p><u>II. Parcijalna nefrektomija</u></p><br>

<p>26. Što je to parcijalna (djelomična) nefrektomija?</p>
<p>To je operacija gdje se odstranjuje karcinom, a ostaje zdravi dio bubrega.
</p><br>

<p>27. Može li se parcijalna nefrektomija raditi kod svih bolesnika s karcinomom
    bubrega?</p>
<p>Ne može, ovisno o veličini i lokaciji karcinoma na bubregu, ali i stanju
    drugog bubrega, radi se ili parcijalna ili radikalna nefrektomija.</p><br>

<p>28. Koliko traje parcijalna nefrektomija?</p>
<p>Ovisno kakav je nalaz (veličina, lokacija) karcinoma na bubregu, koja metoda
    se koristi, te u kakvom je stanju bolesnik. Otvorene operacije oko 2-3 sata,
    laparoskopske oko 3 sata.</p><br>

<p>29. Kad mogu piti nakon parcijalne nefrektomije?</p>
<p>U načelu isti dan.</p><br>

<p>30. Kad mogu jesti nakon parcijalne nefrektomije?</p>
<p>U načelu prvi dan nakon operacije.</p><br>

<p>31. Kad se mogu ustati i hodati nakon parcijalne nefrektomije?</p>
<p>Ovisno o vašem stanju nakon operacije. U načelu 2-3 dana nakon otvorene,
    odnosno 1-2 dana nakon laparoskopske operacije.</p><br>

<p>32. Može li se parcijalna nefrektomija komplicirati?</p>
<p>Može, kao i sve medicinske procedure i parcijalna nefrektomija se može
    komplicirati. Od komplikacija najčešće se može javiti krvarenje. Ukoliko se
    radi o ozbiljnom krvarenju ponekad je potrebno bolesnika ponovno operirati.
    Budući da kod parcijalne nefrektomije ostaje dio bubrega, moguće je da se
    bolest ponovno javi na tom preostalom dijelu bubregu, mada se to rijetko
    dešava.</p><br>

<p>33. Kad idem kući nakon parcijalne nefrektomije?</p>
<p>Oko 5-7 dana nakon operacije.</p><br>

<p>34. Kad mogu biti fizički aktivan nakon parcijalne nefrektomije?</p>
<p>Smatra se da je mjesec dana nakon operacije dovoljno da rana zacijeli i da se
    bolesnik vrati svojim ranijim uobičajenim aktivnostima. Jasno da je
    operacija karcinoma bubrega velika operacija i da se nakon nje bolesnik ne
    bi trebao fizički pretjerano opterećivati (nositi teške terete i sl.), ali
    svakako se savjetuje normalna, umjerena fizička aktivnost primjerena općem
    stanju i dobi bolesnika. Bolesnik može bez problema obavljati uobičajene
    aktivnosti, ići na posao, pomagati u kući i voziti automobil. Oporavak nakon
    laparoskopske operacije je još brži, tako da se bolesnici mogu već nakon 2-3
    tjedna vratiti uobičajenim aktivnostima.</p><br>
<hr  align="center" style="border-style:dotted"><br><br>



<h3>Kontrola nakon operacije</h3><br>

<p>35. Koliko se često moram kontrolirati kod urologa nakon operacije karcinoma
    bubrega?</p>
<p>U načelu tijekom prve godine kontrole su svakih nekoliko mjeseci, a kako
    vrijeme prolazi kontrole su nešto rjeđe (2x godišnje, pa 1x godišnje), jasno
    ukoliko je sve u redu.</p><br>

<p>36. Nađene su mi metastaze karcinoma bubrega, što dalje?</p>
<p>Dio bolesnika ima metastaze, te je u ovim slučajevima potrebna dodatna
    terapija (lijekovi protiv karcinoma bubrega). Bolesnik se treba javiti
    onkologu na kontrolu i dogovor za dalje.</p><br>

<p>37. Kad dolazi nalaz izvađenog tkiva bubrega i tumora?</p>
<p>To je nalaz patohistološke analize tkiva, za njega u načelu treba oko 7-10
    dana. To je vrijeme potrebno da bi se izvađeno tkivo obradilo specijalnim
    kemikalijama, uklopilo u parafin, obojalo i pogledalo pod mikroskopom, te da
    bi se dobio definitivni nalaz.</p><br>

<p>38. Što piše u nalazu patohistološke analize tkiva?</p>
<p>U patohistološkoj analizi opisuje se veličina i izgled tumora, vrsta
    tumorskih stanica i njihova "agresivnost", kao i eventualna proširenost
    karcinoma izvan bubrega, prema okolnom tkivu, odnosno limfnim čvorovima i
    nadbubrežnoj žlijezdi.</p><br>
<p>39. Izvađen mi je bubreg zbog tumora, mogu li normalno živjeti s preostalim,
    drugim bubregom?</p>
<p>Možete, ukoliko je drugi bubreg zdrav.</p><br>

<p>40. Mogu li na neki način čuvati preostali, drugi bubreg?</p>
<p>Možete, treba paziti što jedete, znači izbjegavati prezačinjenju hranu
    (slano, ljuto, papreno) i uzimati dovoljno tekućine. Također, potrebno je
    liječiti druge bolesti koje imate, a koje mogu oštetiti funkciju bubrega
    (povišeni tlak, šećerna bolest i druge).</p><br>