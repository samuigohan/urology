Rak bubrega općenito
<br>
<br>
1. Što je to tumor bubrega, a što rak (karcinom) bubrega?
<br>
Tumori bubrega se dijele na dobroćudne (benigne) i zloćudne (maligne) tumore. Od
zloćudnih tumora bubrega, najčešći, a samim time i najvažniji je rak (karcinom)
bubrega.
<br>
<br>
2. Zašto nastaje rak bubrega?
<br>
Kao i kod ostalih raka jasan uzrok bolesti nije poznat i vjerojatno se radi o
posljedicama utjecaja okoline, ali i genetskih čimbenika. Smatra se da pušenje i
pojava bolesti u obitelji (po mehanizmu nasljeđivanja) mogu povećati
vjerojatnost nastanka raka bubrega.
<br>
<br>
3. Je li rak bubrega ozbiljna bolest?
<br>
Jeste.
<br>
<br>
4. Može li se izliječiti rak bubrega?
<br>
Može, to jasno ovisi o samoj bolesti, vrsti liječenja te općem stanju bolesnika,
ali može i zapravo veliki broj bolesnika se izliječi od raka bubrega.
<br>
<br>
5. Može li se rak bubrega zaliječiti?
<br>
Može, to znači da je bolest pod kontrolom, odnosno bolesnik dobiva (ili je
dobio) terapiju na koju bolest dobro reagira. Koliki će period zalječenja biti
teško je predvidjeti, u načelu može biti od nekoliko mjeseci do nekoliko godina,
pa i više.
<br>
<br>
6. Treba li se liječiti svaki rak bubrega?
<br>
U načelu treba.
<br>
<br>
7. Napravio sam ultrazvuk (UZV) i/ili kompjuteriziranu tomografiju (CT), odnosno
magnetsku rezonancu (MR) koji su pokazali da imam promjenu na bubregu, je li ta
promjena benigni tumor ili maligni rak?
<br>
Problem je u tome što se na osnovi metoda slikovnog prikaza, znači UZV, CT i MR
ne može sa sigurnošću reći, radi li se o raku ili nekom benignom tumoru bubrega.
Zbog toga se ukoliko postoji opravdana sumnja na rak bubrega radi operacija
(otvaranje bolesnika i odstranjivanje raka, odnosno bubrega), jasno ukoliko
bolesnik to želi i njegovo opće stanje to dozvoljava. Ukoliko je bolesnik lošeg
općeg stanja, uznapredovale životne dobi ili je promjena na bubregu mala može se
napraviti i biopsija.
<br>
<br>
8. Što je to biopsija bubrega/tumora?
<br>
To je postupak gdje se uzima mali uzorak tkiva bubrega, odnosno tumora i šalje
na patohistološku analizu. U načelu postoje dvije vrste biopsije bubrega/tumora:
- 8.1. „vanjska“ biopsija gdje se koristi specijalni uređaj „pištolj“ za
biopsiju te se pod kontrolom UZV u lokalnoj anesteziji uzima par komadića tkiva
bubrega/tumora. Ovaj zahvat traje oko 5 minuta. Nakon zahvata, uzorci tkiva se
šalju na patohistološku analizu.
- 8.2. „unutarnja“, odnosno intraoperativna biopsija, gdje se bolesnika otvori,
bolesnik je jasno anesteziran i onda se uzme dio bubrega/tumora i pošalje na
hitnu patohistološku analizu te se onda u sali čeka nalaz i dalje se postupa
ovisno o nalazu patohistološke analize.
<br>
<br>
9. Kako se može liječiti rak bubrega?
<br>
Operativnim odstranjenjem raka, odnosno bubrega. Pored operacije rak bubrega se
može liječiti i lijekovima.
<br>
<br>
10. Kako ću znati da sam dobro nakon liječenja raka bubrega?
<br>
Rade se kontrolni pregledi i kontrolni nalazi (UZV, CT, RTG) te ukoliko je sve
uredno i nema nikakvih tegoba i/ili simptoma koji bi se mogli povezati s rakom
bubrega, smatra se da je bolesnik dobro.
<br>
<br>
11. Kako ću znati da mi se bolest vratila nakon liječenja?
<br>
Na kontrolnom pregledu i u kontrolnim nalazima (UZV, CT, RTG) vide se promjene
koje ukazuju na povrat ili rasap bolesti, dok bolesnici mogu imati tegobe i/ili
simptome koji mogu ukazivati na povrat ili rasap bolesti.
<br>
<br>
12. Ukoliko se bolest vratila mogu li se i dalje liječiti?
<br>
Ovisno o samoj bolesti i vašem općem stanju, može se ili ponovno raditi
operativni zahvat, ili se mogu uzimati lijekovi protiv raka bubrega.
<br>
<br>
13. Kako ću znati da sam dobro odgovorio na novo liječenja?
<br>
Kontrolni pregledi i nalazi će pokazati smanjenje ili nestanak ranijih promjena,
dok će se kod bolesnika smanjiti ili nestati tegobe i/ili simptomi koje su
ranije imali.
<br>
<br>
14. Mogu li na bilo koji način smanjiti vjerojatnost pojave raka bubrega?
<br>
Ne znamo zbog čega nastaje rak bubrega, tako da ga ne možemo spriječiti. Ukoliko
pušite prestanite s pušenjem, preporuča se i smanjenje težine kod pretilih
osoba. Savjetuju se sistematski pregledi, jer oni mogu otkriti rak bubrega u
ranoj fazi kada on još ne uzrokuje nikakve tegobe, odnosno nema simptoma.
<br>
<br>
15. Mogu li hranom ili nekim nadomjescima prehrane smanjiti vjerojatnost
nastanka raka bubrega?
<br>
U načelu ne, ali inače treba jesti što kvalitetniju, zdraviju i raznovrsniju
hranu, to će dobro djelovati na cijeli organizam.
<br>
<br>
16. Mogu li hranom ili nekim nadomjescima prehrane smanjiti vjerojatnost povrata
raka bubrega?
<br>
U načelu ne, ali inače treba jesti što kvalitetniju, zdraviju i raznovrsniju
hranu, to će dobro djelovati na cijeli organizam.
<br>
<br>
17. Kako se moja obitelj treba ponašati prema meni?
<br>
Što normalnije, rak bubrega je ozbiljna bolest, ali on se može izliječiti,
odnosno zaliječiti. Obitelj vam treba pružiti podršku, jer se nije lako suočiti
i boriti s takvom bolesti, ali s druge strane ne trebaju od vas praviti
„pretjeranog“ bolesnika. Nakon što prođete operaciju uz određena ograničenja
trebate i vi i oni funkcionirati što normalnije.
<br>
<br>
Operacije raka bubrega
<br>
<br>
I. Radikalna nefrektomija
<br>
<br>
18. Što je to radikalna (potpuna) nefrektomija?
<br>
To je operacija gdje se odstranjuje bubreg s rakom i okolnim masnim tkivom te u
nekim slučajevima i limfni čvorovi i nadbubrežna žlijezda.
<br>
<br>
19. Koliko traje radikalna nefrektomija?
<br>
Ovisno kakav je nalaz (veličina, lokacija) raka na bubregu, koja metoda se
koristi te u kakvom je stanju bolesnik. Otvorene operacije oko 2-3 sata,
laparoskopske oko 3 sata.
<br>
<br>
20. Kad mogu piti nakon radikalne nefrektomije?
<br>
U načelu prvi dan nakon operacije.
<br>
<br>
21. Kad mogu jesti nakon radikalne nefrektomije?
<br>
U načelu drugi dan nakon operacije.
<br>
<br>
22. Kad se mogu ustati i hodati nakon radikalne nefrektomije?
<br>
Ovisno o vašem stanju nakon operacije. U načelu 2-3 dana nakon otvorene, odnosno
1-2 dana nakon laparoskopske operacije.
<br>
<br>
23. Može li se radikalna nefrektomija komplicirati?
<br>
Može, kao i sve medicinske procedure i radikalna nefrektomija se može
komplicirati. Od komplikacija najčešće se može javiti krvarenje. Ukoliko se radi
o ozbiljnom krvarenju ponekad je potrebno bolesnika ponovno operirati.
<br>
<br>
24. Kad idem kući nakon radikalne nefrektomije?
<br>
Oko 5-7 dana nakon operacije.
<br>
<br>
25. Kad mogu biti fizički aktivan nakon radikalne nefrektomije?
<br>
Smatra se da je mjesec dana nakon operacije dovoljno da rana zacijeli i da se
bolesnik vrati svojim ranijim uobičajenim aktivnostima. Jasno da je operacija
raka bubrega velika operacija i da se nakon nje bolesnik ne bi trebao fizički
pretjerano opterećivati (nositi teške terete i sl.), ali svakako se savjetuje
normalna, umjerena fizička aktivnost primjerena općem stanju i dobi bolesnika.
Bolesnik može bez problema obavljati uobičajene aktivnosti, ići na posao,
pomagati u kući i voziti automobil. Oporavak nakon laparoskopske operacije je
još brži, tako da se bolesnici mogu već nakon 2-3 tjedna vratiti uobičajenim
aktivnostima.
<br>
<br>
II. Parcijalna nefrektomija
<br>
<br>
26. Što je to parcijalna (djelomična) nefrektomija?
<br>
To je operacija gdje se odstranjuje rak, a ostaje zdravi dio bubrega.
<br>
<br>
27. Može li se parcijalna nefrektomija raditi kod svih bolesnika s rakom
bubrega?
<br>
Ne može, ovisno o veličini i lokaciji raka na bubregu, ali i stanju drugog
bubrega, radi se ili parcijalna ili radikalna nefrektomija.
<br>
<br>
28. Koliko traje parcijalna nefrektomija?
<br>
Ovisno kakav je nalaz (veličina, lokacija) raka na bubregu, koja metoda se
koristi te u kakvom je stanju bolesnik. Otvorene operacije oko 2-3 sata,
laparoskopske oko 3 sata.
<br>
<br>
29. Kad mogu piti nakon parcijalne nefrektomije?
<br>
U načelu prvi dan nakon operacije.
<br>
<br>
30. Kad mogu jesti nakon parcijalne nefrektomije?
<br>
U načelu drugi dan nakon operacije.
<br>
<br>
31. Kad se mogu ustati i hodati nakon parcijalne nefrektomije?
<br>
Ovisno o vašem stanju nakon operacije. U načelu 2-3 dana nakon otvorene, odnosno
1-2 dana nakon laparoskopske operacije.
<br>
<br>
32. Može li se parcijalna nefrektomija komplicirati?
<br>
Može, kao i sve medicinske procedure i parcijalna nefrektomija se može
komplicirati. Od komplikacija najčešće se može javiti krvarenje. Ukoliko se radi
o ozbiljnom krvarenju ponekad je potrebno bolesnika ponovno operirati. Budući da
kod parcijalne nefrektomije ostaje dio bubrega, moguće je da se bolest ponovno
javi na tom preostalom dijelu bubregu, mada se to rijetko dešava.
<br>
<br>
33. Kad idem kući nakon parcijalne nefrektomije?
<br>
Oko 5-7 dana nakon operacije.
<br>
<br>
34. Kad mogu biti fizički aktivan nakon parcijalne nefrektomije?
Smatra se da je mjesec dana nakon operacije dovoljno da rana zacijeli i da se
bolesnik vrati svojim ranijim uobičajenim aktivnostima. Jasno da je operacija
raka bubrega velika operacija i da se nakon nje bolesnik ne bi trebao fizički
pretjerano opterećivati (nositi teške terete i sl.), ali svakako se savjetuje
normalna, umjerena fizička aktivnost primjerena općem stanju i dobi bolesnika.
Bolesnik može bez problema obavljati uobičajene aktivnosti, ići na posao,
pomagati u kući i voziti automobil. Oporavak nakon laparoskopske operacije je
još brži, tako da se bolesnici mogu već nakon 2-3 tjedna vratiti uobičajenim
aktivnostima.
<br>
<br>
Kontrola nakon operacije
<br>
<br>
35. Koliko se često moram kontrolirati kod urologa nakon operacije raka bubrega?
<br>
U načelu tijekom prve godine kontrole su svakih nekoliko mjeseci, a kako vrijeme
prolazi kontrole su nešto rjeđe (2x godišnje, pa 1x godišnje), jasno ukoliko je
sve u redu.
<br>
<br>
36. Nađene su mi metastaze raka bubrega, što dalje?
<br>
Dio bolesnika ima metastaze te je u ovim slučajevima potrebna dodatna terapija
(lijekovi protiv raka bubrega). Bolesnik se treba javiti onkologu na kontrolu i
dogovor za dalje.
<br>
<br>
37. Kad dolazi nalaz izvađenog tkiva bubrega i tumora?
<br>
To je nalaz patohistološke analize tkiva, za njega u načelu treba oko 7-10 dana.
To je vrijeme potrebno da bi se izvađeno tkivo obradilo specijalnim
kemikalijama, uklopilo u parafin, obojalo i pogledalo pod mikroskopom te da bi
se dobio definitivni nalaz.
<br>
<br>
38. Što piše u nalazu patohistološke analize tkiva?
<br>
U patohistološkoj analizi opisuje se veličina i izgled tumora, vrsta tumorskih
stanica i njihova „agresivnost“, kao i eventualna proširenost raka izvan
bubrega, prema okolnom tkivu, odnosno limfnim čvorovima i nadbubrežnoj žlijezdi.
<br>
<br>
39. Izvađen mi je bubreg zbog tumora, mogu li normalno živjeti s preostalim,
drugim bubregom?
<br>
Možete, ukoliko je drugi bubreg zdrav.
<br>
<br>
40. Mogu li na neki način čuvati preostali, drugi bubreg?
<br>
Možete, treba paziti što jedete, znači izbjegavati prezačinjenju hranu (slano,
ljuto, papreno) i uzimati dovoljno tekućine. Također, potrebno je liječiti druge
bolesti koje imate, a koje mogu oštetiti funkciju bubrega (povišeni tlak,
šećerna bolest i druge).
<br>
<br>