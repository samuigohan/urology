<div class="subtitle">
    Anatomija prostate
</div>
Prostata je žlijezda smještena u dnu zdjelice, ispod mokraćnog mjehura, a ispred debelog crijeva. Sastoji se od dva
režnja i središnjeg dijela kroz koji prolazi mokraćna cijev. Sa stražnje strane prostate nalaze se sjemeni mjehurići.
<div class="subtitle">
    Funkcija prostate
</div>
Prostata je spolna žlijezda i razumljivo važna za spolnu funkciju. Prostata i sjemeni mjehurići izlučuju sekret koji
zajedno sa spermijima čini spermu. Taj sekret je zapravo medij koji pomaže spermijima da obave svoju funkciju, odnosno
da oplode jajnu stanicu. Prostata proizvodi i različite molekule, od kojih je najvažniji prostata specifični antigen
(PSA).