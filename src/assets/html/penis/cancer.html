<div class="subtitle">
    Rak penisa
</div>
<div class="subtitle">
    I. Općenito o karcinomu penisa
</div>
Karcinom, odnosno rak penisa je rijetka bolest. Uglavnom se javlja u 60-tim godinama života. Kao i kod ostalih karcinoma
jasan uzrok bolesti nije poznat i vjerojatno se radi o posljedicama utjecaja okoline, ali i genetskih čimbenika.
<br>
<br>
Postoje, određeni faktori rizika, koji povećavaju vjerojatnost nastanka karcinoma penisa, kao što je loša higijena
spolovila, ali i neki virusi kao što je to humani papiloma virus. U Hrvatskoj od karcinoma penisa godišnje oboli desetak
bolesnika.
<div class="subtitle">
    II. Simptomi karcinoma penisa
</div>
Bolest obično počinje kao bezbolno zadebljanje ili otvrdnuće na penisu. Najčešća lokacija je na glaviću (glansu) penisa.
Vremenom promjena raste te može kontaktno (na dodir) krvariti. Kada je bolest uznapredovala mogu se napipati povećani
limfni čvorovi u preponama, odnosno može se javiti otok noge zbog pritiska povećanih limfnih čvorova na krvne žile
zdjelice te bolovi u kostima zbog koštanih metastaza.
<div class="subtitle">
    III. Dijagnostika i obrada karcinoma penisa
</div>
<div class="list-title">
    1. Pregled penisa
</div>
Tko? - liječnik specijalista urologije
<br>
<br>
Gdje?
<ol>
    <li>urolog u bolnici</li>
    <li>urolog u privatnoj urološkoj ordinaciji</li>
</ol>
Prvo je potrebno pregledati penis i samu promjenu na njemu, naime neke benigne promjene na penisu, odnosno glansu mogu
imati sličnu kliničku sliku kao i karcinom penisa.

<img src="assets/html/penis/images/2.3.1.penis_cancer_diagnostics_patient.jpg" />
<div class="caption">
    Slika 1. Karcinom na glansu penisa (okruglo udubljenje u sredini glansa), vidi se i ožiljak od ranije cirkumcizije.
</div>
Da bi se postavila dijagnoza karcinoma penisa potrebno je napraviti biopsiju.
<div class="list-title">
    2. Biopsija penisa
</div>
Tko? - liječnik specijalista urologije
<br>
<br>
Gdje?
<ol>
    <li>urolog u bolnici</li>
    <li>urolog u privatnoj urološkoj ordinaciji</li>
</ol>
Biopsija se radi u lokalnoj anesteziji, znači bolesnik dobije injekciju s lokalnim anestetikom u području korijena
penisa (mjesto gdje se penis spaja s trbuhom) te oko same promjene. Nakon što tkivo „utrne“ izreže se komadić promjene
te se tkivo šalje na patohistološku analizu (tkivo se oboji specijalnim bojama i gleda po mikroskopom). Ukoliko se
dobije nalaz karcinoma penisa slijedi daljnja obrada i liječenje.
<div class="list-title">
    3. Pregled prepona bolesnika
</div>
Tko? - pregled obavlja liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Potrebno je pregledati prepone bolesnika da bi se ustanovila eventualna prisutnost povećanih limfnih čvorova što može
ukazivati na postojanje metastaza. Pregled se izvodi tako da bolesnik legne na leđa te mu se pregledaju prepone. Pregled
je bezbolan i traje desetak sekundi.
<div class="list-title">
    4. Kompjuterizirana tomografije (CT) abdomena i zdjelice
</div>
Tko? - liječnik specijalista radiologije
<br>
<br>
Gdje?
<ol>
    <li>radiolog na radiologiji u Domu zdravlja (ukoliko imaju CT)</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji (ukoliko imaju CT)</li>
</ol>
Kod ove metode slika se dobiva korištenjem rentgenskog zračenja, a onda se slika rekonstruira uz pomoć kompjutera. Radi
se o bezbolnoj pretrazi koja traje par minuta, a dobivaju se informacije o limfnim čvorovima u zdjelici, ali i
informacije o statusu organa u trbuhu (jetra) te o kostima.
<br>
<br>
<i>
    Napomena: u tekstu su navedene pretrage koje se mogu raditi kod karcinoma penisa. To ne znači da su sve nužne,
    odnosno da ne postoje još neke pretrage koje nisu gore navedene, a koje se mogu raditi kod ove bolesti. Konačnu
    odluku o tome donijeti će izabrani urolog u dogovoru s bolesnikom.
</i>
<div class="subtitle">
    IV. Liječenje karcinoma penisa
</div>
Bolesnici se mogu ovisno o samoj bolesti i njihovom općem stanju:
<ol>
    <li>operirati</li>
    <li>liječiti lijekovima</li>
</ol>
<div class="list-title">
    1. Operacije karcinoma penisa
</div>
Tko? - liječnik specijalista urologije
<br>
<br>
Gdje? - urolog u bolnici
<br>
<br>
Ukoliko je karcinom penisa dokazan biopsijom te ukoliko je bolesnik sposoban i pristaje na operaciju slijedi operativno
liječenje karcinoma penisa. Bolesnika se prima u bolnicu te ga se anestezira općom, odnosno spinalnom anesteziji. Sama
operacija se sastoji od pojednostavljeno rečeno rezanja dijela penisa s karcinomom te nakon toga šivanja preostalog
dijela penisa. Nekada je bolest nažalost dosta velika, ili je tako smještena da se mora odstraniti gotovo cijeli ili
cijeli penis. Nakon operacije bolesnici imaju urinarni kateter koji se vadi nakon 7-10 dana.
<br>
<br>
U istom ili drugom aktu može se također napraviti i zdjelična limfadenektomija (odstranjenje zdjeličnih limfnih
čvorova). Naime, kada se bolest širi, prvo se širi u limfne čvorove u zdjelici, odnosno u preponama te se zbog toga vade
ovi limfni čvorovi. Sama operacija penisa u načelu ne traje dugo, oko 1-2 sata, međutim ukoliko se odstranjuju i limfni
čvorovim operativno vrijeme se značajno povećava i ovakva operacija spada u velike operativne zahvate. Nakon operacije
bolesnik u načelu ostaje u bolnici oko 5-7 dan te ukoliko je sve u redu ide kući, treba se javiti izabranom urologu na
kontrolu.
<br>
<br>
Nakon oko 7-10 dana od operacije dolazi i nalaz patohistološke analize tkiva, ovaj nalaz govori o vrsti tumorskih
stanica te o veličini i proširenosti tumora. Ove informacije su važne zbog boljeg daljnjeg liječenja i praćenja
bolesnika.
<div class="list-title">
    2. Lijekovi protiv karcinoma penisa, kemoterapija raka penisa
</div>
Tko? - liječnik specijalista onkologije
<br>
<br>
Gdje?
<ol>
    <li>onkološka dnevna bolnica</li>
    <li>onkološki odjel u bolnici</li>
</ol>
Kada je bolest u uznapredovaloj fazi, odnosno kada više nije lokalizirana na penis, nego se proširila po tijelu koristi
se sistemsko liječenje, odnosno kemoterapija. Bolesnici primaju određene vrste lijekova kroz određeni vremenski period.
Dolaze u bolnicu na terapiju koja traje par dana, a nakon toga slijedi pauza u trajanju od nekoliko tjedana, pa ponovno
dolaze na terapiju. Koliki će biti broj ovih perioda uzimanja lijekova i pauza (ciklusa kemoterapije) odredit će
onkolog, ovisno o samoj bolesti, ali i o općem stanju bolesnika.
<div class="subtitle">
    V. Zaključak
</div>
Karcinom penisa je rijetka bolest, koja se liječi operativnih zahvatom, odnosno odstranjenjem karcinoma i dijela ili
cijelog penisa te limfnih čvorova iz prepona i zdjelice. Kada bolest postane sistemska liječi se kemoterapijom.
