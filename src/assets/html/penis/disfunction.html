<div class="subtitle">
    Spolna nemoć (Impotencija ili Erektilna Disfunkcija (ED))
</div>
<div class="subtitle">
    I. Općenito o spolnoj nemoći
</div>
Spolna nemoć, odnosno impotencija ili erektilna disfunkcija (ED) se definira kao „nedovoljna ukrućenost penisa za
normalan, odnosno zadovoljavajući spolni odnos“. Do nedavno, smatrana kao tabu tema, zapravo je dosta česta u muškoj
populaciji. Značajan broj muškaraca ima povremeno nešto slabiju erekciju, ali kada to traje kroz neko vrijeme, odnosno
kada je prisutno kod većine spolnih odnosa, onda to predstavlja problem.
<br>
<br>
Po nekim studijama više od 100 000 muškaraca u Hrvatskoj ima manjih ili većih, povremenih ili čestih problema s
potencijom. Jasan uzrok nastanka spolne nemoći nije do kraja poznat, ali se smatra da pušenje, šećerna bolest, povišen
tlak, kao i neke druge bolesti mogu uzrokovati promjene na krvnim žilama i živcima penisa, koje onda dovode do
nedovoljnog punjenja penisa krvlju i samim time slabe ili nikakve erekcije. Spolna nemoć može biti i posljedica nekih
operativnih zahvata, kao i ozljeda.
<div class="subtitle">
    II. Simptomi spolne nemoći
</div>
Pacijenti se žale da ili imaju oslabljenu erekciju ili da je uopće nemaju. Zanimljivo je da kada dođu urologu, većina
bolesnika prije nego što spomenu probleme s erekcijom, prvo nabroje par drugih navodnih tegoba zbog kojih su došli tipa
„imam smetnje s mokrenjem“ ili „nemam nekih tegoba, došao sam na kontrolni pregled“, ali kroz razgovor se onda vidi da
je jedini ili bolje rečeno najvažniji problem zbog kojeg su došli problem s erekcijom.
<br>
<br>
Vjerojatno im je neugodno, što je ljudski sasvim razumljivo, ali ne treba im biti, to je sasvim normalno, urolozi svaki
dan u svojim ambulantama imaju pacijente koji se žale na probleme s erekcijom i tu su da im pomognu.
<div class="subtitle">
    III. Dijagnostika spolne nemoći
</div>
Tko? - pregled obavlja liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
U načelu ne radi se neka specijalna dijagnostika, jer za nju nema potrebe. U razgovoru s pacijentom se saznaje za njegov
problem.
<div class="subtitle">
    IV. Liječenje spolne nemoći
</div>
Tko? - liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
<div class="list-title">
    1. Lijekovi za liječenje spolne nemoći
</div>
Zadnjih 10-tak godina koriste se lijekovi, odnosno tablete za liječenje ED. Upotreba lijekova je omogućila jednostavno i
uspješno liječenje ED.
<br>
<br>
U Hrvatskoj se lijekovi za erekcijsku disfunkciju kupuju u ljekarni, uz predočenje recepta koji je pacijent dobio od
urologa. Kada se popije lijek, pacijent se nakon nekog vremena (ovisno o vrsti lijeka koji mu je propisao urolog, ali u
načelu za većinu lijekova oko 15-30 min.) treba upustiti u spolni odnos, odnosno treba imati spolnu stimulaciju. Postoje
različite doze ovih lijekova, u načelu se počinje s najmanjom dozom te ukoliko postignuti efekt nije dobar, odnosno
zadovoljavajući, doza se može povisiti.
<div class="list-title">
    1.1. Injekcije za potenciju
</div>
Za liječenje se još mogu koristiti injekcije s lijekovima koje se daju u penis. Ova terapija se u načelu koristi ukoliko
terapija tabletama, odnosno lijekovima koji se uzimaju na usta nije dala dobar efekt. Pacijenti si sami daju injekcije
lijeka u penis prije spolnog odnosa. O načinu davanja ovih injekcija treba ih podučiti izabrani urolog. U Hrvatskoj se
ova metoda liječenja zapravo rijetko koristi, mada je relativno jednostavna i ima dobre rezultate.
<img src="assets/html/penis/images/6.4.2.1.penis_disfunction_treatment_injections.jpg" />
<div class="caption">
    Slika 1. Šprica i igla koje se koriste za davanje lijekova u penis.
</div>
<div class="list-title">
    2. Operacije spolne nemoći
</div>
Tko? - liječnik specijalista urologije
<br>
<br>
Gdje? - Klinički bolnički centar Zagreb (Rebro)
<br>
<br>
U svijetu se kao, mogli bismo reći zadnja linija liječenja spolne nemoći koriste operativni zahvati. Prilikom ovih
operacija u penis se umeću različite vrste specijalnih proteza pomoću kojih se postiže erekcija, odnosno ukrućenje
penisa. Neke od najboljih imaju svoj mali rezervoar (koji se ugradi u donji dio trbuha) i svoju pumpu (koja se ugradi u
mošnju) te cilindre koji se ugrađuju u penis. Tekućina se iz rezervoara uz pomoć pumpe (koja se pumpa prstima) prebacuje
u cilindre u penisu i na taj način se postiže erekcija, nakon završetka spolnog odnos, tekućina se ponovno prebaci u
rezervoar. Zvuči komplicirano, ali u biti nije i bolesnici relativno lako mogu savladati ovu tehniku i koristiti penilne
proteze.
<img src="assets/html/penis/images/2.1.penile_prostesis_erection_ct.jpg" />
<div class="caption">
    Slika 2.1. Kompjuterizirana tomografija (CT) rekonstrukcija - bolesnik s ugrađenom penilnom protezom u erekciji. 
</div>
<img src="assets/html/penis/images/2.2.penile_prostesis_parts_1.jpg" />
<div class="caption">
    Slika 2.1. Kompjuterizirana tomografija (CT) rekonstrukcija - bolesnik s ugrađenom penilnom protezom u erekciji. 
</div>
<img src="assets/html/penis/images/2.3.penile_prostesis_parts_2.jpg" />
<div class="caption">
    Slika 2.1. Kompjuterizirana tomografija (CT) rekonstrukcija - bolesnik s ugrađenom penilnom protezom u erekciji. 
</div>
<img src="assets/html/penis/images/2.4.ct_fluid_container.jpg" />
<div class="caption">
    Slika 2.1. Kompjuterizirana tomografija (CT) rekonstrukcija - bolesnik s ugrađenom penilnom protezom u erekciji. 
</div>


<div class="subtitle">
    V. Zaključak
</div>
Spolna nemoć je danas česti problem s kojim se susreću muškarci svih dobnih skupina. Uvođenjem lijekova koji se mogu
uzimati na usta velika većina bolesnika ima dobru, odnosno zadovoljavajuću erekciju. Ukoliko djelovanje lijekova nije
zadovoljavajuće, mogu se koristiti injekcije koje se daju u penis, odnosno operativni zahvati gdje se postavljaju
različite vrste penilnih proteza koje će omogućiti ukrućivanje penisa.