<div class="subtitle">
    I. Općenito o fimozi
</div>
Fimoza je suženje kože glavića (glansa) penisa. Može biti relativna, gdje se kožica još može, mada otežano, odnosno uz
nelagodu ili bolove prevući preko glavića ili potpuna gdje to nije moguće. Zbog toga je otežano održavanje higijene
spolovila, a moguće su i teškoće kod spolnog odnosa te otežano mokrenje.
<br>
<br>
Može se javiti kod osoba koje imaju šećernu bolest, odnosno koje su imale neke upalne bolesti spolovila, ali i kod
zdravih osoba bez jasnog razloga.
<div class="subtitle">
    II. Simptomi fimoze
</div>
Bolesnici se žale na otežano ili potpuno nemoguće prevlačenje kožice glavića penisa.
<div class="subtitle">
    III. Dijagnoza fimoze
</div>
Tko? - pregled obavlja liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Liječnik nakon razgovora i pregleda bolesnika postavlja dijagnozu fimoze.
<div class="subtitle">
    IV. Liječenje fimoze
</div>
Tko? - liječnik specijalista urologije
<br>
<br>
Gdje?
<ol>
    <li>urolog u bolnici</li>
    <li>urolog u privatnoj urološkoj ordinacij</li>
</ol>
Operacija fimoze - cirkumcizija
<br>
<br>
Operacija fimoze zove se cirkumcizija ili obrezivanje. Operacijom se uklanja dio kože koji je sužen i na taj se način
glavić penisa „oslobađa“. Operacija se obavlja kao ambulantni zahvat, odnosno preko dnevne bolnice, a radi se u lokalnoj
anesteziji. Bolesnik dobije lokalnu anesteziju iglom u području korijena penisa (dio gdje se penis spaja s donjim
dijelom trbuha) te još oko kože glavića. Nakon što tkivo „utrne“, odreže se suženi dio kože, a ostali dio kože se
ponovno zašije. Sam zahvat traje od 30- 45 minuta i bolesnik nakon zahvata ide kući.
<img src="assets/html/penis/images/3.4.1.penis_phimosis_treatment_surgery_patient.jpg" />
<div class="caption">
    Slika 1. Izgled penisa neposredno nakon operacije fimoze - cirkumcizije.
</div>
Bitno je da se nakon zahvata ne dobije erekcija, odnosno da se penis ne ukruti nakon operacije, jer bi se moglo desiti
da šavovi popucaju, pa da bolesnik prokrvari na ranu. Zbog toga treba izbjegavati sve što bi moglo izazvati spolno
uzbuđenje. Slijedeći dan nakon operacije bolesnik dolazi na kontrolu i previjanje kod urologa. Šavovi sami otpadaju za
oko 2-3 tjedna nakon operacija. Bolesnik oko 6 tjedana nakon operacije može krenuti sa spolnom aktivnosti.
<div class="subtitle">
    V. Zaključak
</div>
U nekim kulturama se cirkumcizija, znači skidanje kože glavića penisa radi već kod male djece, znači kod djece koja
nemaju fimozu i to uglavnom iz religijsko-etničkih razloga, ali treba napomenuti da za ovaj zahvat postoje još i
higijensko-zdravstveni razlozi. Naime, lakše je i bolje održavanje higijene spolovila kod osoba koje su imale
cirkumciziju, također smatra se da ove osobe imaju manju vjerojatnost nastanka karcinoma penisa.