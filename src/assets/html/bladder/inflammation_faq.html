1. Što je to upala mokraćnog mjehura (cistitis)?
<br>
Postoji više različitih uzroka upale mokraćnog mjehura, međutim najčešće se radi o mikroorganizmima, odnosno bakterijama
koje "napadaju" mokraćni mjehur i uzrokuju njegovu upalu.
<br>
<br>
2. Kako mikroorganizmi dolaze do mokraćnog mjehura?
<br>
Najčešće dolaze "odozdo" znači iz mokraćne cijevi i idu prema gore do mokraćnog mjehura.
<br>
<br>
3. Je li upala mokraćnog mjehura ozbiljna bolest?
<br>
Je, može se proširiti prema bubregu i ugroziti vas, zbog toga je treba aktivno liječiti.
<br>
<br>
4. Može li se izliječiti upala mokraćnog mjehura?
<br>
Može.
<br>
<br>
5. Može li se upala mokraćnog mjehura ponoviti?
<br>
Može.
<br>
<br>
6. Što kada se upala mokraćnog mjehura ponavlja?
<br>
Ovisno o broju upala i vremenskom intervalu između njih, savjetuje se dodatna obrada (UZV, IVU, CT, odnosno
cistoskopija) da bi se ustanovilo postoji li u podlozi nešto što može "podržavati" upalu i uzrokovati njezina
ponavljanja. Kod nekih bolesnika ponavljajuće upale mogu uzrokovati oštećenje mokraćnog mjehura.
<br>
<br>
7. Kako se liječi upala mokraćnog mjehura?
<br>
Liječi se antibioticima.
<br>
<br>
8. Gdje se liječi upala mokraćnog mjehura?
<br>
Većina bolesnika dobije terapiju koju uzima kod kuće, ako se radi o "jakoj" upali bolesnika se može primiti u bolnicu.
<br>
<br>
9. Kako ću znati da sam dobro nakon liječenja?
<br>
Nećete više imati tegobe koje ste imali ranije, kao što su bolovi u području mokraćnog mjehura, niti tegobe mokrenja
(bolovi, učestalo i otežano mokrenje) te krv u mokraći ukoliko ste je ranije imali. Laboratorijska i mikrobiološka
analiza mokraće će pokazati da nemate povećan broj upalnih stanica i bakterija u mokraći.
<br>
<br>
10. Kako ću znati da mi se bolest vratila nakon liječenja?
<br>
Opet ćete imati slične ili iste tegobe koje ste imali ranije te će vam iz mokraće biti izoliran povećan broj upalnih
stanica i bakterija.
<br>
<br>
11. Mogu li hranom ili nekim nadomjescima prehrane smanjiti vjerojatnost pojave upale mokraćnog mjehura?
<br>
Postoje neka sredstva za koja se smatra da mogu smanjiti vjerojatnost nastanka upale mokraćnog sustava, pa tako i upale
mokraćnog mjehura kao što su brusnica i uvin čaj. Što se prehrane tiče, inače treba jesti što kvalitetniju, zdraviju i
raznovrsniju hranu, što će dobro djelovati na cijeli organizam.
<br>
<br>
12. Mogu li hranom ili nekim nadomjescima prehrane smanjiti vjerojatnost povrata upale mokraćnog mjehura?
<br>
Postoje neka sredstva za koja se smatra da mogu smanjiti vjerojatnost povrata upale mokraćnog sustava, pa tako i upale
mokraćnog mjehura kao što su brusnica i uvin čaj. Što se prehrane tiče, inače treba jesti što kvalitetniju, zdraviju i
raznovrsniju hranu, što će dobro djelovati na cijeli organizam.
<br>
<br>
13. Postoje li neke mjere koje će smanjiti vjerojatnost upale mjehura?
<br>
Postoje, ženama se savjetuje da se:
<ol>
    <li>tuširaju, umjesto da se kupaju u kadi</li>
    <li>uzimaju dovoljno tekućine (oko 2-2.5 L na dan)</li>
    <li>ne odgađaju mokrenje, znači da idu mokriti kada imaju osjet da trebaju mokriti</li>
    <li>isprazne mokraćni mjehur, odnosno mokre prije kao i nakon spolnog odnosa</li>
    <li>paze kada se brišu WC papirom, da se brišu od naprijed prema nazad, odnosno od rodnice prema završnom dijelu
        debelog crijeva</li>
    <li>ne nose usku robu (hlače, suknje)</li>
    <li>paze da im noge budu u toplom</li>
</ol>
14. Što je to kultura urina?
<br>
To je dijagnostička metoda kojom se traže mikroorganizmi (bakterije) u mokraći (urinu).
<br>
<br>
15. Kako se pravilno daje mokraća za kulturu urina?
<br>
Bolesnik treba oprati vanjsko spolovilo mlazom tople vode i blagim sapunom te nakon toga početi mokriti, nakon što je
mokrio nekoliko sekundi pod mlaz mokraće stavlja se sterilna posudica u koju se onda nastavi mokriti, dovoljno je da se
napuni oko pola posudice.
<br>
<br>
16. Tko će mi dati sterilnu posudicu za kulturu urina?
<br>
Vaš liječnik opće prakse, ili će vam dati sterilnu posudicu u mikrobiološkom laboratoriju, a posudica se može kupiti i u
ljekarni.
<br>
<br>
17. Što ću onda s posudicom za kulturu urina koju sam napunio mokraćom?
<br>
Trebate je odnijeti u mikrobiološki laboratorij ili u bolnici ili u Domu zdravlja.
<br>
<br>
18. Koliko treba vremena da bi se dobio nalaz kulture urina?
<br>
Ovisno o ustanovi, može biti gotov već za 3 dana, ali može potrajati i koji dan više.
<br>
<br>
19. Koliko je taj nalaz siguran?
<br>
Ništa u životu nije 100% pa tako ni nalazi kulture urina. Rijetko se može desiti da se nije uspio dokazati
mikroorganizam koji postoji u mokraći. To se zove lažno negativan nalaz (znači na papiru je negativan, a u stvarnosti je
pozitivan), ali u načelu ova metoda je dosta pouzdana i daje dobre rezultate.