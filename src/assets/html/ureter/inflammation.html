<div class="subtitle">
    Upala mokraćne cijevi (uretre)
</div>
Uretritis je upala mokraćne cijevi (uretre). Upala može biti akutna ili kronična. Bolesnici najčešće imaju akutnu upalu
mokraćne cijevi (akutni uretritis).
<div class="subtitle">
    Upala mokraćne cijevi (uretre)
</div>
<div class="subtitle">
    I. Općenito o akutnoj upali mokraćne cijevi
</div>
Akutni uretritis se češće javlja kod mlađih osoba koje su spolno aktivne i često je uzrokovan spolno prenosivim
mikroorganizmima. U načelu se uretritis dijeli na uretritis uzrokovan gonorejom (Neisseria gonorrhoeae) i uretritis
uzrokovan drugim mikroorganizmima (Chlamydia trachomatis, Ureaplasma urealyticum, Mycoplasma hominis, Trichomonas
vaginalis i Herpes simplex).
<div class="subtitle">
    II. Simptomi akutne upale mokraćne cijevi
</div>
Bolesnici se najčešće žale na:
<ul>
    <li>iscjedak iz mokraćne cijevi (bjelkasto-žućkasti, sluzavi iscjedak)</li>
    <li>pečenje prilikom mokrenja</li>
    <li>učestalo mokrenje</li>
    <li>otežano mokrenje</li>
</ul>
<div class="subtitle">
    Upala mokraćne cijevi (uretre)
</div>
<div class="list-title">
    b) Kronična upala mokraćne cijevi
</div>
Češće se javlja kod žena, a simptomi mogu biti slični akutnoj upali, ali i odgovarati upali mokraćnog mjehura.
Dijagnostika je slična kao i kod akutnog uretritisa. Posebni oblik uretritisa je i senilni uretritis koji se javlja kod
žena nakon menopauze, liječi se upotrebom intravaginalnih hormonskih pripravaka.
<div class="subtitle">
    III. Dijagnostika i obrada akutne upale mokraćne cijevi
</div>
<div class="list-title">
    1. Uzimanje iscjetka za mikroskopsku i mikrobiološku analizu
</div>
Tko? – bolesnik daje uzorak iscjetka iz mokraćne cijevi. Sestra, med. tehničar ili liječnik kod mikroskopske analize na
predmetno stakalce stavlja kap iscjetka koji se onda boji i gleda pod mikroskopom da bi se vidjeli uzročnici uretritisa,
dok se kod uzorka za mikrobiološku analizu jednostavno sterilnim štapićem s vatom obriše iscjedak iz vrha penisa i stavi
na hranjivu podlogu.
<br>
<br>
Gdje? Analiza uzorka se radi u:
<ol>
    <li>u mikrobiološkom laboratoriju u bolnici</li>
    <li>u mikrobiološkom laboratoriju u Domu zdravlja</li>
    <li>u privatnom mikrobiološkom laboratoriju</li>
</ol>
Za dobivanje mikrobiološkog nalaza potrebno je od 3-5 dana, pa i više, ovisno o tome koji se sve mikroorganizmi traže u
uzorku. Važno je da bolesnik prije uzimanja uzoraka za mikroskopsku i mikrobiološku analizu ne mokri barem 3 sata, jer
ako mokri, zapravo će „izmokriti“ dio uzročnika i samim time smanjiti vjerojatnost otkrivanja istog.
<img src="assets/html/ureter/images/3.3.1.ureter_inflammation_diagnostics_microscope.jpg" />
<div class="caption">
    Slika 1. Neisseria gonorrhoeae mikroskopija iscjetka mokraćne cijevi.
</div>
<div class="list-title">
    2. Brisevi mokraćne cijevi
</div>
Tko? - bolesniku sestra, med. tehničar ili liječnik sterilnim štapićem s vatom uzme obrisak mokraćne cijevi, znači u
mokraćnu cijev im se ugura štapić do nekih 10 cm dubine kod muškaraca te do 2-3 cm kod žena, pretraga nije ugodna za
bolesnika, ali ni pretjerano bolna, a i kratko traje.
<br>
<br>
Gdje? - analiza briseva se radi u:
<ol>
    <li>u mikrobiološkom laboratoriju u Domu zdravlja</li>
    <li>u mikrobiološkom laboratoriju u bolnici</li>
    <li>u privatnom mikrobiološkom laboratoriju</li>
</ol>
<div class="list-title">
    3. Mikrobiološka analiza mokraće (urina)
</div>
Tko? - bolesnik se u zdravstvenoj ustanovi pomokri u posudicu, mada se može pomokriti i kod kuće(posudica se može kupiti
u ljekarni).
<br>
<br>
Gdje? - analiza mokraće se radi u:
<ol>
    <li>mikrobiološkom laboratoriju u Domu zdravlja</li>
    <li>mikrobiološkom laboratoriju u bolnici</li>
    <li>privatnom mikrobiološkom laboratoriju</li>
</ol>
Pretragom se određuje broj i vrsta mikroorganizama u mokraći, a to je važno zbog antimikrobne terapije. Za dobivanje
ovog nalaza potrebno je od 3-5 dana.
<br>
<br>
<i>
    Napomena: u tekstu su navedene pretrage koje se mogu raditi kod upale mokraćne cijevi. To ne znači da su sve one
    nužne, odnosno da ne postoje još neke pretrage koje nisu gore navedene, a koje se mogu raditi kod ove bolesti.
    Konačnu odluku o tome donijeti će izabrani urolog u dogovoru s bolesnikom.
</i>
<div class="subtitle">
    IV. Liječenje akutne upale mokraćne cijevi
</div>
Bolesnici antimikrobnu terapiju u načelu uzimaju kod kuće, a dolaze liječniku na redovite kontrole. Bitno je da se s
terapijom započne što prije. Zbog toga se u načelu terapija daje „na slijepo“ (to se zove empirijska terapija), to znači
da bolesnici primaju jedan ili dva antibiotika koji bi trebali pokriti većinu mogućih uzročnika upale mokraćne cijevi.
Naime, da bi se mogla dati ciljana terapija, odnosno terapija koja točno djeluje na uzročnika koji je izazvao upalu,
prvo ga je potrebno izolirati, odnosno dokazati.
<br>
<br>
Za to treba neko vrijeme (više dana), a i nalaz može biti „lažno negativan“ znači da se uzročnik ne može izolirati. Zbog
toga se odmah daje terapija „na slijepo“ koja vrlo dobro djeluje kod većine bolesnika. Bolesnika se prati i gleda se
odgovor na terapiju (poboljšanje kliničke slike, smanjenje tegoba mokrenja, nestanak iscjetka) te se nastavlja s istom
terapijom ukoliko je odgovor dobar, odnosno ukoliko nije terapija se korigira (uvodi se drugi antibiotik). Također,
bolesnik daje uzorke za mikrobiološku analizu, a terapija se može korigirati i po dolasku mikrobioloških nalaza.
<br>
<br>
S obzirom da je kod velikog broja bolesnika posebno mlađih, upala mokraćne cijevi uzrokovana spolno prenosivim
mikroorganizmima bolesnicima se savjetuje obrada i liječenje spolnog partnera kao i izbjegavanje spolnog odnosa (odnosno
korištenje prezervativa) dokle god se ne dokaže da bolesnik nakon provedene terapije nema više uzročnika bolesti u
svojoj mokraćnoj cijevi.
<div class="subtitle">
    V. Zaključak
</div>
Upala mokraćne cijevi se javlja kod mlađih spolno aktivnih muškaraca i žena, a liječi se antibioticima. Bolesnicima se
savjetuje obrada i liječenje spolnih partnera kao i izbjegavanje spolnog odnosa (odnosno korištenje prezervativa) dok se
bolest ne izliječi. Liječenju bolesti treba ozbiljno pristupiti jer su moguće različite komplikacije kao što je suženje
mokraćne cijevi npr. ukoliko bolest nije dobro liječena.
<br>
<br>
Senilni uretritis je posebni oblik upale mokraćne cijevi koji se javlja kod žena u postmenopauzi, a liječi se hormonskim
vaginalnim pripravcima.