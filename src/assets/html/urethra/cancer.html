<div class="subtitle">
    Karcinom mokraćovoda
</div>
<div class="subtitle">
    I. Općenito o karcinomu mokraćovoda
</div>
Karcinom mokraćovoda je zapravo rijetka bolest. Najčešće se javlja u šezdesetim i sedamdesetim godinama života, nešto
češće kod muškaraca nego kod žena. Kao i kod ostalih karcinoma jasan uzrok bolesti nije poznat i vjerojatno se radi o
posljedicama utjecaja okoline, ali i genetskih čimbenika. Smatra se da pušenje, ali i određena zanimanja kao što je to
rad u kemijskoj industriji, pretjerana upotreba lijekova protiv bolova, ali i Balkanska endemska nefropatija, mogu
povećati vjerojatnost nastanka karcinoma mokraćovoda.
<br>
<br>
U Hrvatskoj godišnje od karcinoma mokraćovoda oboli nekoliko desetaka bolesnika.
<div class="subtitle">
    II. Simptomi karcinoma mokraćovoda
</div>
Najčešći simptom koji se javlja kod karcinoma mokraćovoda je krv u mokraći koja može biti:
<ul>
    <li>povremena (znači malo ima krvi u mokraći, malo nema)</li>
    <li>stalna</li>
    <li>makroskopska (vidi se "golim" okom)</li>
    <li>mikroskopska (vidi se kod mikroskopske analize mokraće)</li>
</ul>
Ukoliko je bolest uznapredovala mogu se javiti opći simptomi kao što su slabost i gubitak apetita, ali i bolovi u
kostima zbog koštanih metastaza ili bolovi u leđima zbog metastaza u retroperitoneumu, odnosno zbog zastoja mokraće u
bubrezima.
<div class="subtitle">
    III. Dijagnostika i obrada karcinoma mokraćovoda
</div>
<div class="list-title">
    1. Biokemijska analiza mokraće (urina)
</div>
Tko? - bolesnik se u zdravstvenoj ustanovi pomokri u posudicu, mada se može pomokriti i kod kuće (posudica se može
kupiti u ljekarni)
<br>
<br>
Gdje? - analiza mokraće se radi u:
<ol>
    <li>biokemijskom laboratoriju u bolnici</li>
    <li>biokemijskom laboratoriju u Domu zdravlja</li>
    <li>privatnom biokemijskom laboratoriju</li>
</ol>
Mokraća se gleda pod mikroskopom te se određuje prisutnost upalnih stanica (leukocita) i crvenih krvnih stanica
(eritrocita), može se također odrediti i prisutnost glukoze (šećera u mokraći) te nekih drugih molekula. Nalaz može biti
gotov u roku od 10-tak minuta.
<div class="list-title">
    2. Mikrobiološka analiza mokraće (urina)
</div>
Tko? - bolesnik se u zdravstvenoj ustanovi pomokri u posudicu, mada se može pomokriti i kod kuće (posudica se može
kupiti u ljekarni)
<br>
<br>
Gdje? - analiza mokraće se radi u:
<ol>
    <li>mikrobiološkom laboratoriju u Domu zdravlja</li>
    <li>mikrobiološkom laboratoriju u bolnici</li>
    <li>privatnom mikrobiološkom laboratoriju</li>
</ol>
Pretragom se određuje broj i vrsta mikroorganizama u mokraći, a to je važno zbog antimikrobne terapije. Za dobivanje
ovog nalaza potrebno je od 3-5 dana.
<div class="list-title">
    3. Citologija mokraće (urina)
</div>
Tko? - bolesnik se u zdravstvenoj ustanovi pomokri u posudicu, mada se može pomokriti i kod kuće (posudica se može
kupiti u ljekarni)
<br>
<br>
Gdje? - analiza mokraće se radi u:
<ol>
    <li>u citološkom laboratoriju u bolnici</li>
    <li>u privatnom citološkom laboratoriju</li>
</ol>
Bolesnik daje mokraću 3 dana za redom. Mokraća se gleda pod mikroskopom te se određuju vrste stanica u mokraći. Normalno
se u mokraći nalaze stanice pločastog i prijelaznog epitela, međutim ukoliko se nađu atipične, odnosno maligne stanice
moguće je da bolesnik ima karcinom mokraćovoda te je potrebna daljnja obrada.
<div class="list-title">
    4. Ultrazvuk bubrega i početnog dijela mokraćovoda
</div>
Tko? - liječnik specijalista urologije ili radiologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
    <li>radiolog na radiologiji u bolnici</li>
    <li>radiolog na radiologiji u Domu zdravlja</li>
    <li>radiolog u privatnoj radiološkoj ordinaciji</li>
</ol>
Ultrazvučni (UZV) aparat proizvodi specijalne valove koji zapravo spadaju u zvučne valove, ali su više frekvencije u
odnosu na zvučne valove koje ljudi čuju. Slika organa, odnosno bubrega i gornjeg dijela mokraćovoda, prikazuje se na
ekranu monitora. Dobivaju se informacije o izgledu bubrega te o prisutnosti proširenja kanalnog sustava bubrega, odnosno
gornjeg dijela mokraćovoda, što indirektno govori da bi uzrok proširenja mogao biti karcinom. Također, mogu se dobiti
informacije o drugom bubregu, što je važno za daljnje liječenje. UZV pregled se radi preko trbuha, odnosno leđa
koristeći ultrazvučnu sondu i traje par minuta.
<div class="list-title">
    5. Intravenska urografija (IVU)
</div>
Tko? - liječnik specijalista radiologije
<br>
<br>
Gdje?
<ol>
    <li>radiolog na radiologiji u bolnici</li>
    <li>radiolog na radiologiji u Domu zdravlja</li>
    <li>radiolog u privatnoj radiološkoj ordinaciji</li>
</ol>
Intravenska urografija (IVU) je rentgensko snimanje urotrakta uz upotrebu intravenskog jodnog kontrastnog sredstva za
prikaz mokraćovoda i karcinoma. Pretraga se ne smije raditi kod bolesnika koji su alergični na jodna kontrastna
sredstva. Intravenska urografija je "starija" metoda prikaza karcinoma mokraćovoda u odnosu na kompjuteriziranu
tomografiju (CT). Prednost ove metode je u manjoj količini zračenja u odnosu na CT, ali CT daje puno više informacija i
zbog toga se IVU danas rijetko izvodi.
<div class="list-title">
    6. Kompjuterizirana tomografska (CT) urografija
</div>
Tko? - liječnik specijalista radiologije
<br>
<br>
Gdje?
<ol>
    <li>radiolog na radiologiji u bolnici</li>
    <li>radiolog na radiologiji u Domu zdravlja (ukoliko imaju CT)</li>
    <li>radiolog u privatnoj radiološkoj ordinaciji (ukoliko imaju CT)</li>
</ol>
Kompjuterizirana tomografska urografija (CT) je "najvažnija" metoda prikaza karcinoma mokraćovoda. Kod ove metode slika
se dobiva korištenjem rentgenskog zračenja, a onda se rekonstruira pomoću kompjutera. Ukoliko bolesnici nisu alergični
na jodna kontrastna sredstva daje im se intravensko jodno kontrastno sredstvo zbog boljeg prikaza tumora.
CT je bezbolna pretraga koja traje par minuta, a dobivaju se informacije o izgledu i veličini tumora mokraćovoda, ali i
informacije o limfnim čvorovima, bubregu, kao i o ostalim organima u trbuhu. CT je kvalitetnija pretraga u odnosu na UZV
i IVU te su samim time i dobivene informacije bolje.

<img src="assets/html/urethra/images/2.3.1.urethra_cancer_diagnostics.jpg" />
<div class="caption">
    Slika 1. Karcinom početnog dijela mokraćovoda (pijelona) označen strelicama.
</div>
<div class="list-title">
    7. Cistoskopija
</div>
Tko? - liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Bolesnik legne na leđa na "urološki stol" i postavi noge na nogare. Nakon primjene lokalnog anestetika ulazi se
specijalnim instrumentom (cistoskopom) u mokraćnu cijev (tamo gdje izlazi mokraća, znači na vrhu glavića penisa kod
muškarca, odnosno iznad rodnice kod žena), pa u mokraćni mjehur. Kod bolesnika sa sumnjom na karcinom mokraćovoda mora
se pregledati i mokraćni mjehur da nemaju i karcinom u mokraćnom mjehuru. Naime, u nekim slučajevima postoji povezanost
između karcinoma mokraćovoda i karcinoma mokraćnog mjehura. Cistoskopija traje oko 1 minutu, u načelu je neugodna, pa
čak se može reći i bolna pogotovo, ako se bolesnik ne može opustiti što je često slučaj. Ipak, kod većine bolesnika ne
radi se o boli koja bi zahtijevala anesteziju.
Prije cistoskopije potrebno je napraviti mikrobiološku analizu mokraće, odnosno urinokulturu koja mora biti sterilna,
također bolesnik mora reći liječniku ukoliko uzima lijekove koji djeluju na zgrušavanje krvi.

<img src="assets/html/urethra/images/2.3.2.urethra_cancer_diagnostics.jpg" />
<div class="caption">
    Slika 2. Cistoskop.
</div>
<div class="list-title">
    8. Ureterorenoskopija
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Ureterorenoskopija je zapravo nastavak na cistoskopiju, ali se izvodi u anesteziji, nakon što se bolesnika primi u
bolnicu. Specijalnim instrumentom (ureterorenoskopom) se ulazi u mokraćnu cijev, pa u mokraćni mjehur, a nakon toga kroz
mokraćovod prema gore sve do tumora, odnosno bubrega. Ureterorenoskopom se može uzeti uzorak tkiva za patohistološku
analizu. Ureterorenoskopija traje oko 15 minuta, odnosno koju minutu više ukoliko se uzima uzorak tkiva.
Prije ureterorenoskopije potrebno je napraviti mikrobiološku analizu mokraće, odnosno urinokulturu koja mora biti
sterilna, također bolesnik mora reći liječniku ukoliko uzima lijekove koji djeluju na zgrušavanje krvi.
<img src="assets/html/urethra/images/2.3.3.urethra_cancer_diagnostics.jpg" />
<div class="caption">
    Slika 3. Rigidni ureterorenoskop.
</div>
<div class="list-title">
    9. Retrogradna ureterografija
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Retrogradna ureterografija je također nastavak na cistoskopiju. Prvo se napravi cistoskopija pa se onda kroz cistoskop u
mokraćovod ušprica jodno kontrastno sredstvo koje onda zapravo, indirektno prikaže tumor mokraćovoda kao području
"defekta" punjenja. Za ovu pretragu vrijede ista pravila kao za cistoskopiju.
<br>
<br>
<i>
    Napomena: u tekstu su navedene pretrage koje se mogu raditi kod karcinoma mokraćovoda. To ne znači da su sve nužne,
    odnosno da ne postoje još neke pretrage koje nisu navedene, a koje se mogu raditi kod ove bolesti. Konačnu odluku o
    tome donijeti će izabrani urolog u dogovoru s bolesnikom.
</i>
<div class="subtitle">
    IV. Liječenje karcinoma mokraćovoda
</div>
Bolesnici se mogu ovisno o samoj bolesti, njihovom općem stanju, ali i o njihovom stavu prema bolesti:
<ol>
    <li>operirati - parcijalna ureterektomija ili radikalna nefroureterektomija</li>
    <li>zračiti</li>
    <li>liječiti lijekovima</li>
</ol>
<div class="list-title">
    1. Operacije karcinoma mokraćovoda
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Operacija je metoda izbora za liječenje karcinom mokraćovoda. U načelu se izvodi kod bolesnika koji su sposobni za
operaciju, koji na operaciju pristaju uključujući i moguće komplikacije i neželjene ishode te ukoliko postoji velika
vjerojatnost da će cijela bolest biti uklonjena operativnim zahvatom. Postoje dvije vrste operativnih zahvat:
<ul>
    <li>1.1. radikalna nefrouretektomija</li>
    <li>1.2. parcijalna ureterektomija i ureterocistoneoanastomoza</li>
</ul>
Bolesnika prije operacije mora pregledati anesteziolog (liječnik specijalista koji će bolesnika anestezirati, odnosno
uspavati).
<div class="list-title">
    1.1. Radikalna nefroureterektomija
</div>
Ukoliko je karcinom smješten u gornjem i srednjem dijelu mokraćovoda, onda se operativnim zahvatom odstranjuju bubreg i
mokraćovod (nefroureterektomija). Zahvat započinje nakon što se bolesnika anestezira općom anestezijom.
Nefroureterektomija se uglavnom radi iz dva reza (dva manja reza), mada se može napraviti i jedan duži. Prvi rez je sa
strane (na boku) između 11 i 12 rebra, a kroz njega se vadi bubreg i gornji dio mokraćovoda te limfni čvorovi. Nakon što
se prvi rez zatvori, bolesnika se okrene na leđa i onda se kroz donji dio trbuha, radi drugi rez kroz koji se vadi
preostali dio mokraćovoda. Sam zahvat traje oko 3 sata. Ukoliko je sve u redu bolesnik ide kući oko 7 dana nakon
operacije, dok se potpuni oporavak očekuje oko mjesec dana nakon operacije.

<img src="assets/html/urethra/images/2.4.1.1.urethra_cancer_treatment.jpg" />
<div class="caption">
    Slika 1. Karcinom mokraćovoda kao dvostruka spirala, na vezicama se nalaze normalni dijelovi mokraćovoda iznad i
    ispod karcinoma.
</div>
<img src="assets/html/urethra/images/2.4.1.2.urethra_cancer_treatment.jpg" />
<div class="caption">
    Slika 2. Izvađen lijevi bubreg (vidi se okolno masno tkivo, bubreg je ispod masnog tkiva) i mokraćovod s karcinomom.
</div>
<img src="assets/html/urethra/images/2.4.1.3.urethra_cancer_treatment.jpg" />
<div class="caption">
    Slika 3. Uzdužno preprezan mokraćovod s karcinomom.
</div>
<div class="list-title">
    1.2. Parcijalna ureterektomija i ureterocistoneoanastomoza
</div>
Ukoliko se karcinom nalazi u donjem dijelu mokraćovoda, može se izrezati donji dio, a onda se ostatak mokraćovoda,
ponovno zašije za mokraći mjehur (parcijalna ureterektomija, odnosno resekcija uretera i ureterocistoneoanastomoza).
Prednost ove operacije je u tome što se bolesniku čuva bubreg, za razliku od nefroureterektomije. Međutim, mali broj
tumora je zapravo "podesan" za ovu operaciju, a ona također nosi nešto veći rizik od povrata bolesti u odnosu na
nefroureterektomiju. Radi se iz jednog reza kroz donji dio trbuha i traje oko 2 sata. Postoperativni boravak u bolnici i
otpuštanje kući je slično kao kod nefroureterektomiji.
<br>
<br>
Što nakon operacije?
<br>
<br>
Oko 7-10 dana nakon operacije dolazi nalaz patohistološke analize tkiva. Taj nalaz govori o vrsti karcinoma, o njegovom
izgledu, odnosno o karakteristikama koje su bitne za prognozu bolesti i daljnje liječenje.
Bolesnici nakon operacije dolaze na redovite kontrole u različitim mjesečnim intervalima. Kontroliraju im se
laboratorijski nalazi, radi se cistoskopija, UZV, odnosno CT abdomena (trbuha). Ukoliko se bolest vratila potrebno je
daljnje liječenje.
<div class="subtitle">
    IV. Liječenje karcinoma mokraćovoda
</div>
Bolesnici se mogu ovisno o samoj bolesti, njihovom općem stanju, ali i o njihovom stavu prema bolesti:
<ol>
    <li>operirati - parcijalna ureterektomija ili radikalna nefroureterektomija</li>
    <li>zračiti</li>
    <li>liječiti lijekovima</li>
</ol>
<div class="list-title">
    2. Radikalno zračenje karcinoma mokraćovoda
</div>
Tko? - liječnik specijalista onkologije-radioterapije
<br>
<br>
Gdje?
<ol>
    <li>onkološka dnevna bolnica</li>
    <li>onkološki odjel u bolnici</li>
</ol>
Radikalno zračenje je metoda liječenja koja koristi ionizirajuće zračenje za liječenje karcinoma mokraćovoda. Uloga
zračenja kod karcinoma mokraćovoda je ograničena i kontroverzna, drugim riječima ova metoda kod većine karcinoma
mokraćovoda nije dala dobre rezultate.
<div class="subtitle">
    IV. Liječenje karcinoma mokraćovoda
</div>
Bolesnici se mogu ovisno o samoj bolesti, njihovom općem stanju, ali i o njihovom stavu prema bolesti:
<ol>
    <li>operirati - parcijalna ureterektomija ili radikalna nefroureterektomija</li>
    <li>zračiti</li>
    <li>liječiti lijekovima</li>
</ol>
<div class="list-title">
    3. Lijekovi protiv karcinoma mokraćovoda (kemoterapija)
</div>
Tko? - liječnika specijalista onkologije
<br>
<br>
Gdje?
<ol>
    <li>onkološka dnevna bolnica</li>
    <li>onkološki odjel u bolnici</li>
</ol>
Kemoterapija se koristi kada bolest više nije ograničena na mokraćovod, odnosno kada je bolest postala sistemska.
Postoji više lijekova, odnosno više kombinacija lijekova koji se mogu koristiti za liječenje karcinoma mokraćovoda.
Bolesnici u načelu dolaze na cikluse kemoterapije, znači nekoliko dana terapije, pa nekoliko tjedana pauze, pa nekoliko
dana terapije, pa nekoliko tjedana pauze, itd. Kao i kod drugih vrsta kemoterapije i kemoterapija koja se koristi za
liječenje karcinoma mokraćovoda ima različite nuspojave od mučnine, povraćanja i slabosti, do gubitka kose te značajnih
oštećenja srca, jetre i krvotvornih organa.
<div class="subtitle">
    V. Zaključak
</div>
Karcinom mokraćovoda je rijetka bolest koja se liječi operativnim zahvatom, odnosno kemoterapijom ukoliko se radi o
sistemskoj bolesti. Po završetku liječenja potrebne su redovite kontrole izabranog urologa i onkologa.