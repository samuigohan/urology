Karcinom mokraćovoda
<br>
<br>
1. Što je to karcinom (rak) mokraćovoda?
<br>
To je zloćudna (maligna) bolest mokraćovoda.
<br>
<br>
2. Zašto nastaje karcinom mokraćovoda?
<br>
Kao i kod ostalih karcinoma jasan uzrok bolesti nije poznat i vjerojatno se radi o posljedicama utjecaja okoline, ali i
genetskih čimbenika. Smatra se da pušenje, ali i određena zanimanja kao što je to rad u kemijskoj industriji, pretjerana
upotreba lijekova protiv bolova te Balkanska endemska nefropatija, mogu povećati vjerojatnost nastanka karcinoma
mokraćovoda.
<br>
<br>
3. Je li karcinom mokraćovoda ozbiljna bolest?
<br>
Jeste.
<br>
<br>
4. Može li se izliječiti karcinom mokraćovoda?
<br>
Može, to jasno ovisi o samoj bolesti, vrsti liječenja te općem stanju bolesnika.
<br>
<br>
5. Može li se karcinom mokraćovoda zaliječiti?
<br>
Može, to znači da je bolest pod kontrolom, odnosno bolesnik dobiva (ili je dobio) terapiju na koju bolest dobro reagira.
Koliki će period zalječenja biti, teško je predvidjeti, u načelu može biti od nekoliko mjeseci do nekoliko godina, pa i
više.
<br>
<br>
6. Treba li se liječiti svaki karcinom mokraćovoda?
<br>
Treba.
<br>
<br>
7. Kako se može liječiti karcinom mokraćovoda?
<br>
Operativnim odstranjenjem karcinoma, odnosno mokraćovoda uz koji se u većini slučajeva odstranjuje i bubreg. Pored
operacije, karcinom mokraćovoda se može liječiti i lijekovima.
<br>
<br>
8. Kako ću znati da sam dobro nakon liječenja karcinoma mokraćovoda?
<br>
Rade se kontrolni pregledi i kontrolni nalazi (cistoskopija, UZV, CT, RTG) te ukoliko je sve uredno i nema nikakvih
tegoba i/ili simptoma koji bi se mogli povezati s karcinomom mokraćovoda, smatra se da je bolesnik dobro.
<br>
<br>
9. Kako ću znati da mi se bolest vratila nakon liječenja?
<br>
Na kontrolnom pregledu i u kontrolnim nalazima (cistoskopija, UZV, CT, RTG) vidi se karcinom, odnosno promjene koje
ukazuju na povrat ili rasap bolesti, dok bolesnici mogu imate tegobe i/ili simptome koji mogu ukazivati na povrat ili
rasap bolesti.
<br>
<br>
10. Ukoliko se bolest vratila mogu li se i dalje liječiti?
<br>
Ovisno o samoj bolesti i vašem općem stanju, može se ili ponovno raditi operativni zahvat, ili se mogu uzimati lijekovi
protiv karcinoma mokraćovoda.
<br>
<br>
11. Kako ću znati da sam dobro odgovorio na novo liječenje?
<br>
Kontrolni pregledi i nalazi će pokazati smanjenje ili nestanak karcinomskih promjena, dok će se kod bolesnika smanjiti
ili nestati tegobe i/ili simptomi koje su ranije imali.
<br>
<br>
12. Mogu li na bilo koji način smanjiti vjerojatnost pojave karcinoma mokraćovoda?
<br>
Ne znamo zbog čega nastaje karcinom mokraćovoda, tako da ga ne možemo spriječiti. Ukoliko pušite prestanite s pušenjem.
<br>
<br>
13. Mogu li hranom ili nekim nadomjescima prehrane smanjiti vjerojatnost nastanka karcinoma mokraćovoda?
<br>
U načelu ne, ali inače treba jesti što kvalitetniju, zdraviju i raznovrsniju hranu, to će dobro djelovati na cijeli
organizam.
<br>
<br>
14. Mogu li hranom ili nekim nadomjescima prehrane smanjiti vjerojatnost povrata karcinoma mokraćovoda?
<br>
U načelu ne, ali inače treba jesti što kvalitetniju, zdraviju i raznovrsniju hranu, to će dobro djelovati na cijeli
organizam.
<br>
<br>
15. Kako se moja obitelj treba ponašati prema meni?
<br>
Što normalnije, karcinom mokraćovoda je ozbiljna bolest, ali ona se može izliječiti, odnosno zaliječiti. Obitelj vam
treba pružiti podršku, jer se nije lako suočiti i boriti s takvom bolesti, ali s druge strane ne trebaju od vas praviti
"pretjeranog" bolesnika. Nakon što prođete operaciju uz određena ograničenja trebate i vi i oni funkcionirati što
normalnije.
<br>
<br>
Operacije karcinoma mokraćovoda
<br>
<br>
I. Radikalna nefroureterektomija
<br>
<br>
16. Što je to radikalna (potpuna) nefroureterektomija?
<br>
To je operacija gdje se odstranjuje mokraćovod s karcinomom i bubregom te limfnim čvorovima.
<br>
<br>
17. Koliko traje radikalna nefroureterektomija?
<br>
Ovisno kakav je nalaz karcinoma mokraćovoda, koja metoda se koristi te u kakvom je stanju bolesnik, u načelu oko 3-4
sata.
<br>
<br>
18. Kad mogu piti nakon radikalne nefroureterektomije?
<br>
U načelu prvi dan nakon operacije.
<br>
<br>
19. Kad mogu jesti nakon radikalne nefroureterektomije?
<br>
U načelu prvi dan nakon operacije.
<br>
<br>
20. Kad se mogu ustati i hodati nakon radikalne nefroureterektomije?
<br>
Ovisno o vašem stanju, u načelu 2-3 dana nakon operacije.
<br>
<br>
21. Može li se radikalna nefroureterektomija komplicirati?
<br>
Može, kao i sve medicinske procedure i radikalna nefroureterektomija se može komplicirati. Od komplikacija najčešće se
može javiti krvarenje. Ukoliko se radi o ozbiljnom krvarenju ponekad je potrebno bolesnika ponovno operirati.
<br>
<br>
22. Kad idem kući nakon radikalne nefroureterektomije?
<br>
Oko 7 dana nakon operacije.
<br>
<br>
23. Kad mogu biti fizički aktivan nakon radikalne nefroureterektomije?
Smatra se da je mjesec dana nakon operacije dovoljno da rana zacijeli i da se bolesnik vrati svojim ranijim uobičajenim
aktivnostima. Jasno da je operacija karcinoma mokraćovoda velika operacija i da se nakon nje bolesnik ne bi trebao
fizički pretjerano opterećivati (nositi teške terete i sl.), ali svakako se savjetuje normalna, umjerena fizička
aktivnost primjerena općem stanju i dobi bolesnika. Bolesnik može bez problema obavljati uobičajene aktivnosti, ići na
posao, pomagati u kući i voziti automobil.
<br>
<br>
II. Parcijalna ureterektomija
<br>
<br>
24. Što je to parcijalna (djelomična) ureterektomija?
<br>
To je operacija gdje se odstranjuje dio mokraćovoda s karcinomom (u načelu donji dio) i onda se preostali dio
mokraćovoda spaja s mokraćnim mjehurom.
<br>
<br>
25. Može li se parcijalna ureterektomija raditi kod svih karcinoma mokraćovoda?
<br>
Ne može, samo kod onih koji su za ovu operaciju podesni. Ova operacije se radi kod malih karcinoma koji se nalaze na
donjem dijelu mokraćovoda. Nakon što se odstrani donji dio mokraćovoda s karcinomom, zdravi dio koji ostane mora biti
dovoljno dugačak da bi se mogao spojiti s mokraćnim mjehurom.
<br>
<br>
26. Koliko traje parcijalna ureterektomija?
<br>
Oko 2-3 sata.
<br>
<br>
27. Kad mogu piti nakon parcijalne ureterektomije?
<br>
U načelu prvi dan nakon operacije.
<br>
<br>
28. Kad mogu jesti nakon parcijalne ureterektomije?
<br>
U načelu prvi dan nakon operacije.
<br>
<br>
29. Kad se mogu ustati i hodati nakon parcijalne ureterektomije?
<br>
Ovisno o vašem stanju, u načelu 2-3 dana nakon operacije.
<br>
<br>
30. Može li se parcijalna ureterektomija komplicirati?
<br>
Može, kao i sve medicinske procedure i parcijalna ureterektomija se može komplicirati. Od komplikacija najčešće se može
javiti krvarenje, ali se može desiti i da popuste šavovi na spoju između mokraćovoda i mokraćnog mjehura pa da dođe do
"curenja" mokraće.
<br>
<br>
31. Kad idem kući nakon parcijalne ureterektomije?
<br>
Oko 7 dana nakon operacije.
32. Kad mogu biti fizički aktivan nakon parcijalne ureterektomije?
<br>
<br>
Smatra se da je mjesec dana nakon operacije dovoljno da rana zacijeli i da se bolesnik vrati svojim ranijim uobičajenim
aktivnostima. Jasno da je operacija karcinoma mokraćovoda velika operacija i da se nakon nje bolesnik ne bi trebao
fizički pretjerano opterećivati (nositi teške terete i sl.), ali svakako se savjetuje normalna, umjerena fizička
aktivnost primjerena općem stanju i dobi bolesnika. Bolesnik može bez problema obavljati uobičajene aktivnosti, ići na
posao, pomagati u kući i voziti automobil.
<br>
<br>
Kontrola nakon operacije
<br>
<br>
33. Koliko se često moram kontrolirati kod urologa nakon operacije karcinoma mokraćovoda?
<br>
U načelu tijekom prve godine kontrole su svakih nekoliko mjeseci, a kako vrijeme prolazi kontrole su nešto rjeđe (2x
godišnje, pa 1x godišnje), jasno ukoliko je sve u redu.
<br>
<br>
34. Nađene su mi metastaze karcinoma mokraćovoda, što dalje?
<br>
Dio bolesnika ima metastaze te je u ovim slučajevima potrebna dodatna terapija (lijekovi protiv karcinoma mokraćovoda).
Bolesnik se treba javiti onkologu na kontrolu i dogovor za dalje.
<br>
<br>
35. Kad dolazi nalaz izvađenog tkiva mokraćovoda i tumora?
<br>
To je nalaz patohistološke analize tkiva, za njega u načelu treba oko 7-10 dana. To je vrijeme potrebno da bi se
izvađeno tkivo obradilo specijalnim kemikalijama, uklopilo u parafin, obojalo i pogledalo pod mikroskopom te da bi se
dobio definitivni nalaz.
<br>
<br>
36. Što piše u nalazu patohistološke analize tkiva?
<br>
U patohistološkoj analizi opisuje se veličina i izgled karcinoma, vrsta tumorskih stanica i njihova "agresivnost", kao i
proširenost karcinoma izvan mokraćovoda, prema okolnom tkivu, odnosno limfnim čvorovima.
<br>
<br>
37. Zajedno s mokraćovodom izvađen mi je i bubreg, mogu li normalno živjeti s preostalim, drugim bubregom?
<br>
Možete, ukoliko je drugi bubreg zdrav.
<br>
<br>
38. Mogu li na neki način čuvati preostali, drugi bubreg?
<br>
Možete, treba paziti što jedete, znači izbjegavati prezačinjenju hranu (slano, ljuto, papreno) i uzimati dovoljno
tekućine. Također, potrebno je liječiti druge bolesti koje imate, a koje mogu oštetiti funkciju bubrega (povišeni tlak,
šećerna bolest i druge).