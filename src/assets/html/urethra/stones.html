<div class="subtitle">
    Kamenci bubrega i mokraćovoda (uretera)
</div>
<div class="subtitle">
    I. Općenito o kamencima u bubregu i mokraćovodu
</div>
Kamenci u bubregu i mokraćovodu su vrlo česti. Po nekim studijama oko 1% populacije će imati kamence bubrega i
mokraćovoda. Postoje razne teorije o nastanku kamenaca, od toga da se kamenci češće javljaju kod bolesnika koji uzimaju
manje tekućine i zbog toga imaju koncentriraniju mokraću, do teorija vezanih uz jedenje različitih vrsta hrane. Za neke
od ovih teorija ne postoje znanstveni dokazi. Zapravo se za nastanak velike većine kamenaca, ne zna točan uzrok.
<br>
<br>
Bolesnici mogu imati jedan ili više kamenaca, a kamenac, odnosno kamenci mogu biti mali (par milimetara) ili veliki
(više centimetara). Kamence se može imati u jednom ili oba bubrega, odnosno mokraćovoda. Bolesnici mogu imati kamence
samo jednom, ali i više puta tijekom života. Kamenci se mogu javiti sami za sebe, ali mogu biti udruženi i s nekim
drugim bolestima bubrega, odnosno mokraćovoda.
<div class="subtitle">
    II. Simptomi kamenaca u bubregu i mokraćovodu
</div>
Kamenci bubrega, odnosno mokraćovoda mogu uzrokovati:
<ul>
    <li>jake bolove (u leđima koji idu prema donjem dijelu trbuha, odnosno prema preponama i kod većine bolesnika
        nastaju iznenada)</li>
    <li>mučninu i povraćanje</li>
    <li>učestalo mokrenje</li>
    <li>bolno mokrenje</li>
    <li>pojavu krvi u mokraći</li>
    <li>temperaturu, zimicu i tresavicu (ukoliko uz kamenac postoji i upala</li>
</ul>
S druge strane bolesnici mogu imati kamence, ali bez tegoba te samim time neki od njih ni ne znaju da imaju kamence.
<div class="subtitle">
    III. Dijagnostika i obrada kamenaca bubrega i mokraćovoda
</div>
<div class="list-title">
    1. Ultrazvuk bubrega
</div>
Tko? - liječnik specijalista urologije ili radiologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
    <li>radiolog na radiologiji u bolnici</li>
    <li>radiolog na radiologiji u Domu zdravlja</li>
    <li>radiolog u privatnoj radiološkoj ordinaciji</li>
</ol>
Ultrazvuk (UZV) bubrega je metoda gdje se koristeći UZV aparat prikazuje bubreg i kamenac. Radi se o uređaju koji
proizvodi specijalne valove koji zapravo spadaju u zvučne valove, ali su više frekvencije u odnosu na zvučne valove koje
ljudi čuju. Slika se prikazuje na ekranu monitora, a dobivaju se informacije o izgledu i veličini bubrega i kamenca te
informacije o kanalnom sustavu bubrega. Također, mogu se dobiti informacije o drugom bubregu, što je važno za daljnje
liječenje. UZV pregled se radi preko trbuha, odnosno leđa koristeći ultrazvučnu sondu i traje par minuta. Važno je
napomenuti da ukoliko se na UZV postavi sumnja na kamence, u načelu ih je potrebno još dokazati, odnosno potvrditi ili
kompjuteriziranom tomografskom urografijom (CT) ili intravenskom urografijom (IVU). Drugim riječima, sam UZV u većini
slučajeva nije dovoljan da bi bili sigurni imamo li ili nemamo kamenac.
<div class="list-title">
    2. Nativna rentgenska (RTG) snimka urotrakta
</div>
Tko? - liječnik specijalista radiologije
<br>
<br>
Gdje?
<ol>
    <li>radiolog na radiologiji u Domu zdravlja</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji</li>
</ol>
Na slici se mogu vidjeti mineralne sjene koje mogu odgovarati kamencima. Slično kao i kod UZV za sigurnu potvrdu
kamenaca koji se vidi na nativnoj RTG snimci potrebno je napraviti intravensku urografiju (IVU) ili kompjuteriziranu
tomografsku urografiju (CT).
<div class="list-title">
    3. Intravenska urografija (IVU)
</div>
Tko? - liječnik specijalista radiologije
<br>
<br>
Gdje?
<ol>
    <li>radiolog na radiologiji u Domu zdravlja</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji</li>
</ol>
Intravenska urografija (IVU) je "starija" metoda prikaza kamenaca u odnosu na kompjuteriziranu tomografsku urografiju
(CT). Radi se zapravo o nekoliko nativnih rentgenskih snimki urotrakta, međutim ovdje bolesnik dobije intravensko jodno
kontrastno sredstvo te se rentgenske snimke slikaju u određenim vremenskim razmacima. Pretraga se ne smije raditi kod
bolesnika koji su alergični na jodna kontrastna sredstva. Prednost IVU je manja količina zračenja u odnosu na CT, ali CT
daje puno više informacija i zbog toga se IVU danas rijetko izvodi.
<div class="list-title">
    4. Kompjuterizirana tomografska urografija (CT)
</div>
Tko? - liječnik specijalista radiologije
<br>
<br>
Gdje?
<ol>
    <li>radiolog na radiologiji u bolnici</li>
    <li>radiolog na radiologiji u Domu zdravlja (ukoliko imaju CT)</li>
    <li>radiolog u privatnoj radiološkoj ordinaciji (ukoliko imaju CT)</li>
</ol>
Kompjuterizirana tomografska urografija (CT) je "najvažnija" metoda prikaza kamenaca. Kod ove metode slika se dobiva
korištenjem rentgenskog zračenja, a onda se rekonstruira pomoću kompjutera. Ukoliko bolesnici nisu alergični na jodna
kontrastna sredstva daje im se prije, odnosno tijekom pretrage intravensko jodno kontrastno sredstvo zbog boljeg prikaza
kamenca.
<br>
<br>
CT je bezbolna pretraga koja traje par minuta, a dobivaju se informacije o izgledu i veličini bubrega i kamenca te
informacije o kanalnom sustavu bubrega, odnosno o mokraćovodu. CT je kvalitetnija pretraga u odnosu na UZV i IVU te su
samim time i dobivene informacije bolje.
<img src="assets/html/urethra/images/3.3.1.urethra_stones_diagnostics_ct.jpg" />
<div class="caption">
    Slika 1: Kamenac lijevog mokraćovoda vel. oko 0.5 cm.
</div>
<i>
    Napomena: u tekstu su navedene pretrage koje se mogu raditi kod kamenaca bubrega, odnosno mokraćovoda. To ne znači
    da su sve nužne, odnosno da ne postoje još neke pretrage koje nisu navedene, a koje se mogu raditi kod ove bolesti.
    Konačnu odluku o tome donijeti će izabrani urolog u dogovoru s bolesnikom.
</i>
<div class="subtitle">
    IV. Liječenje kamenaca bubrega, odnosno mokraćovoda
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Dio bolesnika dolazi u hitnu službu zbog izraženih tegoba, dio bolesnika dolazi u bolnicu na aktivno liječenje kamenaca,
a dio bolesnika se liječi, odnosno kontrolira ambulantno.
<div class="list-title">
    1. Hitna služba zbog tegoba
</div>
U načelu bolesnici dolaze u hitnu službu zbog jakih bolova. Nakon pregleda liječnika i obrade ukoliko kamenac nije
značajno "začepio" bubreg, odnosno mokraćovod bolesnici dobivaju simptomatsku terapiju lijekovima (spazmoanalgeticima)
te se otpuštaju kući uz preporuku daljnjeg liječenja, obrade i kontrole. Ukoliko bolesnici ne reagiraju zadovoljavajuće
na ordiniranu terapiju, odnosno ukoliko postoji značajno "začepljenje" (zastoj) mokraće u bubregu, odnosno mokraćovodu
te znaci upale bolesnici se primaju u bolnicu.
<img src="assets/html/urethra/images/3.4.1.1.urethra_stones_treatment_ct.jpg" />
<div class="caption">
    Slika 1: Na CT-u se vidi zastoj mokraće u lijevom pijelonu i bubregu.
</div>
<div class="list-title">
    2. Aktivno liječenje kamenca
</div>
<div class="list-title">
    2.1. "JJ" proteza
</div>
Ukoliko je kamenac "značajno" začepio bubreg, odnosno mokraćovod te ukoliko postoje znaci upale bolesniku se postavlja
"JJ" proteza. To je specijalna cjevčica koja se postavlja uz kamenac, koji se na ovaj način "zaobilazi" i time omogućuje
prolaz mokraći. Prvo se kroz otvor mokraćne cijevi (tamo gdje izlazi mokraća, znači na vrhu glavića penisa kod muškarca,
odnosno iznad rodnice kod žena), uvede specijalni instrument (cistoskop) u mokraćni mjehur. Nakon toga se kroz ovaj
instrument u mokraćovod sve do bubrega uvodi "JJ" proteza.
Sama procedura traje oko 5 minuta, nije ugodna za bolesnika, ali ni toliko bolna da bi zahtijevala anesteziju. Kada se
postavi "JJ" proteza u većini slučajeva se još postavi i kateter u mokraćni mjehur, koji se izvadi za par dana. "JJ"
proteza ostaje neko vrijeme u tijelu (nekoliko tjedana, odnosno mjeseci), ovisno o tome kakav je plan daljnjeg liječenja
kamenca. Iako je "JJ" proteza napravljena od specijalnog "prilagođenog" materijala, ona ipak predstavlja strano tijelo u
organizmu te kao takva može uzrokovati određene tegobe u smislu nelagode, pa čak i bolova mada se oni rijetko javljaju.
Može doći i do pojave krvi u mokraći, posebno ukoliko se bolesnici nešto više kreću. Ove tegobe se zapravo na neki način
smatraju "normalnim" nakon postavljanja "JJ" proteze, međutim ukoliko su one izražene svakako je potrebno javiti se
urologu na kontrolu.
<img src="assets/html/urethra/images/3.4.1.2.urethra_stones_treatment_jj.jpg" />
<div class="caption">
    Slika 2: "JJ" proteza.
</div>
<img src="assets/html/urethra/images/3.4.1.3.urethra_stones_treatment_jj.jpg" />
<div class="caption">
    Slika 3: "JJ" proteza na RTG slici, vide se i dva kamenca jedan u bubregu i drugi u mokraćovodu.
</div>
Važno je napomenuti da je "JJ" proteza, cesta u dva smjera. Znači ona s jedne strane omogućava da bubreg normalno radi i
proizvodi mokraću koja onda ide kroz "JJ" protezu u mokraćni mjehur, ali ona isto tako omogućava bakterijama da iz
donjeg dijela (mokraćnog mjehura) idu prema gore, odnosno prema bubregu. Bolesnicima koji imaju "JJ" protezu savjetuje
se da uzimaju dosta tekućine i da ne odgađaju mokrenje, znači da mokre kada imaju osjet da trebaju mokriti.
<div class="list-title">
    2.2. Perkutana nefrostoma (PNS)
</div>
Ponekad se "JJ" proteza zbog različitih razloga ne može postaviti, tada se u načelu postavlja perkutana nefrostoma (PNS)
u bubreg. PNS je specijalna cjevčica koja se u bubreg ne postavlja kroz prirodne otvore kao što je to slučaj kod "JJ"
proteze, nego se postavlja kroz kožu. Bolesnik leži na trbuhu i dobije lokalnu anesteziju u donji dio leđa ispod
dvanaestog rebra, a zatim se uvodi specijalna igla sve do bubrega i onda po njoj navedena cjevčica. Nakon što se na
cjevčicu dobije mokraća, ona se fiksira na kožu sa šavovima.
<img src="assets/html/urethra/images/3.4.1.4.urethra_stones_treatment_pns.jpg" />
<div class="caption">
    Slika 4.1.: Postupak postavljanja perkutane nefrostome (PNS), prvo se pod kontrolom RTG-a nakon lokalne anestezije u
    kanalni sustav bubrega uvede igla i kroz nju kontrastno sredstvo.
</div>
<img src="assets/html/urethra/images/3.4.1.5.urethra_stones_treatment_pns.jpg" />
<div class="caption">
    Slika 4.2.: Zatim se preko žice postavi sama cjevčica, odnosno PNS.
</div>
<img src="assets/html/urethra/images/3.4.1.6.urethra_stones_treatment_pns.jpg" />
<div class="caption">
    Slika 4.3.: Perkutana nefrostoma. Bolesnik leži na trbuhu, a PNS je postavljena u donji dio leđa s lijeve strane.
</div>
"JJ" proteza i PNS se postavljaju pod kontrolom ultrazvuka, odnosno rentgenskog aparata. Nakon što se postavljanjem ili
"JJ" proteze ili PNS omogući začepljenom bubregu da normalno radi, planiraju se i izvode daljnje metode liječenja
kamenca, a proteze se po završetku liječenja izvade.
<div class="subtitle">
    IV. Liječenje kamenaca bubrega, odnosno mokraćovoda
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Dio bolesnika dolazi u hitnu službu zbog izraženih tegoba, dio bolesnika dolazi u bolnicu na aktivno liječenje kamenaca,
a dio bolesnika se liječi, odnosno kontrolira ambulantno.
<div class="list-title">
    2.3. Razbijanje kamenca vantjelesnim udarnim valovima (ESWL)
</div>
Ova metoda koristi uređaj koji proizvodi udarne valove za razbijanje kamenca. U samom uređaju se nalazi izvor udarnih
valova koji putuju kroz tijelo sve do kamenca kojeg razbijaju. Zahvata se radi kao ambulantna procedura, odnosno preko
dnevne bolnice.
Bolesnik leži na specijalnom stolu, a udarni valovi se usmjeravaju u područje bubrega, odnosno mokraćovoda. Procedura
traje oko ½-1 sat ovisno o određenom broju udarnih valova, određene energije koje bolesnik treba primiti. Neki bolesnici
se žale na bolove prilikom ESWL-a, mada većina nema značajnih tegoba. Ukoliko su bolovi jaki, ESWL tretman se prekida.
Učinak ESWL-a se kontrolira nativnom RTG snimkom urotrakta. Nakon zahvata može se desiti da bolesnici imaju nešto krvi u
mokraći, ali obično se mokraća izbistri kroz par dana. U načelu bolesnici dolaze par puta na razbijanje, mada je moguće
da se već prilikom prvog tretmana kamenci razbiju, a nakon što se razbiju u male komadiće, bolesnik ih izmokri.
<div class="subtitle">
    IV. Liječenje kamenaca bubrega, odnosno mokraćovoda
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Dio bolesnika dolazi u hitnu službu zbog izraženih tegoba, dio bolesnika dolazi u bolnicu na aktivno liječenje kamenaca,
a dio bolesnika se liječi, odnosno kontrolira ambulantno.
<div class="list-title">
    2.4. Razbijanje kamenca endoskopski laserom
</div>
Mada se razbijanje kamenca endoskopskim pristupom koristi dugi niz godina, nedavno je upotreba lasera kao izvora
energije za razbijanje kamenca dovela do značajnog napretka ove metode. Postupak je zapravo sličan postavljanju „JJ“
proteze.
Bolesnika se prima u bolnicu, a zahvat započinje nakon što se bolesnika anestezira. Prvo se specijalnim instrumentom
(ureterorenoskopom) ulazi u mokraći mjehur, a nakon toga i u mokraćovod pa sve do bubrega (ovisno gdje je kamenac). Kroz
instrument se onda uvodi cjevčica s laserom koji se usmjerava u kamenac i razbija ga u manje komadiće koji se onda
izvade, odnosno bolesnik ih kasnije izmokri.
Sama procedura spada u tzv. minimalno invazivne zahvate, traje od nekoliko desetaka minuta do 1-2 sata (ovisno o
veličini, broju, građi i lokaciji kamenca). Pred sam kraj zahvata obično se u mokraćovod postavlja „JJ“ proteza, a u
mokraćni mjehur kateter. Nakon zahvata bolesnici ostaju u bolnici par dana i ukoliko je sve u redu, idu kući. Trebaju se
javiti na kontrolu izabranom urologu, kao i na vađenje „JJ“ proteze.
<img src="assets/html/urethra/images/3.4.3.1.urethra_stones_treatment_laser.jpg" />
<div class="caption">
    Slika 1: Rigidni ureterorenoskop.
</div>
<img src="assets/html/urethra/images/3.4.3.2.urethra_stones_treatment_laser.jpg" />
<div class="caption">
    Slika 2: Fleksibilni ureterorenoskop.
</div>
<div class="subtitle">
    IV. Liječenje kamenaca bubrega, odnosno mokraćovoda
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Dio bolesnika dolazi u hitnu službu zbog izraženih tegoba, dio bolesnika dolazi u bolnicu na aktivno liječenje kamenaca,
a dio bolesnika se liječi, odnosno kontrolira ambulantno.
<div class="list-title">
    2.5. Perkutana nefrolitotripsija
</div>
Bolesnik se prima u bolnicu, a zahvat započinje nakon što se bolesnika anestezira općom anestezijom. Slično kao kod
perkutane nefrostome (PNS) kroz leđa bolesnika uvede se igla u bubreg, a nakon nje i specijalni instrument (renoskop).
Kroz renoskop se pristupa na kamenac, koji se onda razbije koristeći različite izvore energije (laser, ultrazvuk ili
elektrohidrauliku). Sama procedura traje oko 1-2 sata (ovisno o veličini, broju, građi i lokaciji kamenca). Bolesnik
nakon procedure ostaje u bolnici nekoliko dana te nakon toga ukoliko je sve u redu, idu kući. Treba se javiti na
kontrolu izabranom urologu.
<div class="subtitle">
    IV. Liječenje kamenaca bubrega, odnosno mokraćovoda
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Dio bolesnika dolazi u hitnu službu zbog izraženih tegoba, dio bolesnika dolazi u bolnicu na aktivno liječenje kamenaca,
a dio bolesnika se liječi, odnosno kontrolira ambulantno.
<div class="list-title">
    2.6. Otvorena operacija kamenca
</div>
Otvorene operacije kamenaca su prije više desetaka godina bile zapravo najčešća metoda liječenja kamenaca. Danas
zahvaljujući napretku tehnike i medicine one predstavljaju rijetkost. Ukoliko se kamenci ne mogu riješiti jednom od
ranije navedenih metoda, odnosno njihovom kombinacijom radi se otvorena operacija.
Bolesnika se prima u bolnicu, a zahvat započinje nakon što se bolesnika anestezira općom anestezijom. Rezom se pristupa
na mokraćovod i kamenac koji se izvadi, može se također postaviti i „JJ“ proteza kao sigurnosni put, a na kraju se
mokraćovod zašije. Bolesnici borave u bolnici oko tjedan dana, a nakon toga ukoliko je sve u redu, idu kući. Trebaju se
javiti na kontrolu izabranom urologu.
<div class="list-title">
    3. Izmokravanje kamenaca
</div>
Jasno da neki bolesnici mogu kamence i izmokriti. To je zapravo najbolje rješenje i za bolesnika i za liječnika.
Uglavnom su to manji (nekoliko milimetara), mada se mogu izmokriti i veći kamenci, često se to dešava kod osoba koje su
ih ranije već izmokravale. Vjerojatnost izmokravanja kamenaca može se povećati pijenjem tekućine i uzimanjem specijalnih
lijekova.
<img src="assets/html/urethra/images/3.4.5.1.urethra_stones_treatment_surgery.jpg" />
<img src="assets/html/urethra/images/3.4.5.2.urethra_stones_treatment_surgery.jpg" />
<div class="caption">
    Slike 1.1. i 1.2.: Izmokreni kamenci.
</div>
<div class="subtitle">
    V. Zaključak
</div>
Kamenci bubrega i mokraćovoda česta su bolest. Mehanizmi nastanka kamenaca nisu do kraja razjašnjeni i nevjerojatnije
postoji više razloga koji dovode do njihovog nastanka. Bolesnici se mogu prezentirati kao hitni pacijenti s jakim
bolovima, mučninom i povraćanjem, ali isto tako ne moraju imati nikakve simptome, tako da ni ne znaju da imaju kamence.
<br>
<br>
Neki bolesnici se mogu samo pratiti, odnosno kontrolirati s vremena na vrijeme, neki mogu sami izmokriti kamenac, ostali
zahtijevaju liječenje ili kao ambulantni pacijenti, odnosno preko dnevne bolnice ili se primaju na urološki odjel zbog
različitih operativnih zahvata. Danas se moderno liječenje zasniva se na ESWL-u, odnosno endoskopskom razbijanju
kamenaca i to najbolje primjenom laserske energije.