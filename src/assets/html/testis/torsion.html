<div class="subtitle">
    Torzija testisa
</div>
<div class="subtitle">
    I. Općenito o torziji testisa
</div>
Torzija testisa je hitno stanje gdje dolazi do rotacije, odnosno okretanja testisa oko svoje osi i zbog toga do
značajnog smanjenja, odnosno prekida dotoka krvi u testis. Najčešće se javlja kod mladih muškaraca, ali se može javiti u
bilo kojoj životnoj dobi.
<div class="subtitle">
    II. Simptomi torzije testisa
</div>
Bolesnici se najčešće žale na:
<ul>
    <li>jaku, iznenadnu bol u testisu, često bolesnika bol budi iz sna, odnosno javlja se rano ujutro</li>
</ul>
<div class="subtitle">
    III. Dijagnostika torzije testisa
</div>
<div class="list-title">
    1. Pregled testisa
</div>
Tko? - pregled obavlja liječnik specijalista urologije
<br>
<br>
Gdje?
<ol>
    <li>urolog u urološkoj ambulanti (hitna ambulanta) u bolnici</li>
    <li>urolog u privatnoj urološkoj ordinaciji</li>
</ol>
Liječnik rukom pregledava testise, njihovu veličinu, oblik, osjetljivost, odnosno bolnost na dodir. Sam pregled traje
oko desetak sekundi.
<div class="list-title">
    2. Color Doppler ultrazvuk testisa
</div>
Tko? - pregled obavlja specijalista urologije ili radiologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
    <li>radiolog na radiologiji u Domu zdravlja</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji</li>
</ol>
Color Doppler ultrazvuk testisa (CD UZV) je metoda gdje se koristeći UZV aparat prikazuje veličina i izgled testisa, kao
i njegove krvne žile. Naime, u slučaju torzije testisa na CD UZV se ne prikazuje protok krvi u testisu. Bolesnik leži na
leđima te mu se CD UZV pregled radi preko mošnje, koristeći ultrazvučnu sondu i traje oko minutu.
<div class="list-title">
    3. Scintigrafija testisa
</div>
Tko? - liječnik specijalista nuklearne medicine
<br>
<br>
Gdje? - nuklearna medicina u bolnici
<br>
<br>
Scintigrafija testisa je metoda kod koje se koristeći radioaktivno obilježeni materijal (najčešće tehnecij-99m obilježen
metilen difosfonatom) prikazuje dotok radioaktivnog sredstva u testis. Budući da radioaktivno sredstvo dolazi krvlju na
osnovu toga se zaključuje da li postoji ili ne dotok krvi u testis.
<br>
<br>
<i>
    Napomena: u tekstu su navedene pretrage koje se mogu raditi kod torzije testisa. To ne znači da su sve one neophodno
    potrebne, odnosno da ne postoje još neke pretrage koje nisu gore navedene, a koje se mogu raditi kod ove bolesti.
    Konačnu odluku o tome donijeti će izabrani urolog u dogovoru s bolesnikom.
</i>
<div class="subtitle">
    V. Liječenje torzije testisa
</div>
Tko? - liječnik specijalista urologije
<br>
<br>
Gdje? - u bolnici
<br>
<br>
Liječenje torzije testisa je kirurško. Bolesnika se prima u bolnicu te se nakon spinalne ili opće anestezije radi rez na
mošnji i pristupa se na testis. Ukoliko je testis "živ" (vitalan), odnosno nije jako oštećen radi se detorzija (testis
se "odvrne" u normalan položaj) i fiksira šavovima za skrotum. Nakon toga se napravi rez i na drugoj strani mošnje te se
fiksira i drugi testis, da bi se prevenirala pojava torzije na njemu.
<img src="assets/html/testis/images/6.4.1.testis_torsion_treatment_surgery_patient.jpg" />
<div class="caption">
    Slika 1. Operacija torzije testisa, vidi se rotacija krvnih žila te zastoj krvi u njima.
</div>
<img src="assets/html/testis/images/6.4.2.testis_torsion_treatment_surgery_patient.jpg" />
<div class="caption">
    Slika 2. Operacija torzije testisa, testis je "detorkviran".
</div>
Ukoliko je testis značajno oštećen, odnosno nekrotičan, isti se odstranjuje.
<div class="subtitle">
    V. Zaključak
</div>
Torzija testisa je hitno stanje koje se liječi operacijom. Ukoliko je testis vitalan onda se radi detorzija i fiksacija
šavovima, a ukoliko nije, testis se odstranjuje, nakon toga se radi fiksacija drugog testisa da bi se spriječila pojava
torzije na njemu.