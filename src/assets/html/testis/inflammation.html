<div class="subtitle">
    Upala testisa i epididimisa (Orchiepididymitis)
</div>
<div class="subtitle">
    I. Općenito o upali testisa i epididimisa
</div>
Orchiepididymitis je upala testisa (sjemenika) i epididimisa (pasjemenika). Naime, budući da su ove dvije strukture
blisko povezane u načelu upala jednoga zahvaća i tkivo drugog, pa se onda smatra da su zapravo i testis i epididimis
upaljeni.
<br>
<br>
Upala testisa može biti:
<ul class="no-bullets">
    <li>a) akutna</li>
    <li>b) kronična</li>
</ul>
<div class="list-title">
    a) Akutna upala testisa i epididimisa(orchiepididymitis)
</div>
Akutni orchiepididymitis se češće javlja kod mlađih muškaraca koji su spolno aktivni i kod njih može biti uzrokovan
spolno prenosivim mikroorganizmima (Neisseria gonorrhoeae, Chlamydia trachomatis, Ureaplasma sp.), ali i kod starijih
muškaraca koji imaju otežano mokrenje, odnosno probleme s prostatom gdje su najčešći uzročnici upale enterobakterije
(Echerichia coli i Enterococcus). Smatra se da mikroorganizmi najčešće dolaze u testis "uzlazno" kroz mokraćnu cijev,
odnosno iz mokraćnog mjehura. Šećerna bolest, zastoj mokraće u mokraćnom mjehuru kao i neke druge bolesti mogu povećati
vjerojatnost nastanka upale testisa.
<div class="list-title">
    b) Kronični orchiepididymitis
</div>
Ukoliko se radi o ponavljajućim upalama moguće je da dođe do oštećenja testisa koje na kraju može rezultirati gubitkom
testisa.
<img src="assets/html/testis/images/3.1.2.1.testis_inflammation_chronic_patient.jpg">
<div class="caption">
    Slika 1: Apscedirajući orhiepididimitis.
</div>
<div class="subtitle">
    II. Simptomi upale testisa i epididimisa
</div>
Bolesnici se najčešće žale na:
<ul>
    <li>bolove u testisu</li>
    <li>bolove u području skrotuma, međice i donjeg dijela trbuha</li>
    <li>otok testisa, odnosno skrotuma</li>
    <li>crvenilo skrotuma</li>
    <li>učestalo mokrenja</li>
    <li>otežano mokrenje</li>
    <li>pečenje prilikom mokrenja</li>
    <li>temperaturu, zimicu i tresavicu</li>
</ul>
<div class="subtitle">
    III. Dijagnostika upale testisa i epididimisa
</div>
<div class="list-title">
    1. Pregled testisa i epididimisa
</div>
Tko? - pregled obavlja liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Liječnik rukom pregledava testis i epididimis, njihovu veličinu, oblik, osjetljivost, odnosno bolnost na dodir te
prisutnost eventualnih promjena. Sam pregled traje oko pola minute.
<div class="list-title">
    2. Biokemijska analiza mokraće (urina)
</div>
Tko? - bolesnik se u zdravstvenoj ustanovi pomokri u posudicu, mada se može pomokriti i kod kuće (posudica se može
kupiti u ljekarni)
<br>
<br>
Gdje? - analiza mokraće se radi u:
<ol>
    <li>biokemijskom laboratoriju u Domu zdravlja</li>
    <li>biokemijskom laboratoriju u bolnici</li>
    <li>privatnom biokemijskom laboratoriju</li>
</ol>
Mokraća se gleda pod mikroskopom te se određuje prisutnost upalnih stanica (leukocita) i crvenih krvnih stanica
(eritrocita), može se također odrediti i prisutnost glukoze (šećera u mokraći) te nekih drugih molekula. Nalaz može biti
gotov u roku od 10-tak minuta.
<div class="list-title">
    3. Vađenje krvi
</div>
Tko? - med. sestra ili lab. tehničar vade krv bolesniku
<br>
<br>
Gdje? - analiza krvi se radi u:
<ol>
    <li>biokemijskom laboratoriju u Domu zdravlja</li>
    <li>biokemijskom laboratoriju u bolnici</li>
    <li>privatnom biokemijskom laboratoriju</li>
</ol>
Određuje se broj upalnih stanica u krvi (leukocita), kao i C-reaktivni protein (CRP) (protein koji je povišen u upalnim
procesima). Nalaz može biti gotov u roku od oko pola sata.
<div class="list-title">
    4. Mikrobiološka analiza mokraće (urina)
</div>
Tko? - bolesnik se u zdravstvenoj ustanovi pomokri u posudicu, mada se može pomokriti i kod kuće (posudica se može
kupiti u ljekarni)
<br>
<br>
Gdje? - analiza mokraće se radi u:
<ol>
    <li>mikrobiološkom laboratoriju u Domu zdravlja</li>
    <li>mikrobiološkom laboratoriju u bolnici</li>
    <li>privatnom mikrobiološkom laboratoriju</li>
</ol>
Pretragom se određuje broj i vrsta mikroorganizama u mokraći, a to je važno zbog antimikrobne terapije. Za dobivanje
ovog nalaza potrebno je od 3-5 dana.
<div class="list-title">
    5. Mikrobiološka analiza sjemena
</div>
Tko? - bolesnik nakon masturbacije daje uzorak sjemena u specijalnoj sterilnoj posudici (može se kupiti u ljekarni) kod
kuće ili u zdravstvenoj ustanovi
<br>
<br>
Gdje?
<ol>
    <li>mikrobiološkom laboratoriju u bolnici</li>
    <li>privatnom mikrobiološkom laboratoriju</li>
</ol>
Pretragom se određuje broj i vrsta mikroorganizama u sjemenu, to je važno zbog antimikrobne terapije. Za dobivanje ovog
nalaza potrebno je od 3-5 dana, nekada i više, ovisno koji se sve mikroorganizmi pokušavaju izolirati, odnosno dokazati
iz uzorka.
<div class="list-title">
    6. Ultrazvuk testisa
</div>
Tko? - pregled obavlja specijalista urologije ili radiologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
    <li>radiolog na radiologiji u Domu zdravlja</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji</li>
</ol>
Ultrazvuk testisa (UZV) je metoda gdje se koristeći UZV aparat prikazuje veličina i izgled testisa. Bolesnik leži na
leđima te mu se UZV pregled radi preko mošnje, koristeći ultrazvučnu sondu i traje par minuta.
<br>
<br>
<i>
    Napomena: u tekstu su navedene pretrage koje se mogu raditi kod upale testisa i epididimisa. To ne znači da su sve
    one neophodno potrebne, odnosno da ne postoje još neke pretrage koje nisu gore navedene, a koje se mogu raditi kod
    ove bolesti. Konačnu odluku o tome donijeti će izabrani urolog u dogovoru s bolesnikom.
</i>
<div class="subtitle">
    IV. Liječenje upale testisa i epididimisa
</div>
Bolesnici antimikrobnu terapiju, ovisno o ozbiljnosti bolesti primaju ili u bolnici ili kod kuće, ali dolaze liječniku
na redovite kontrole. Bitno je da se s terapijom započne što prije. Zbog toga se u načelu terapija daje "na slijepo" (to
se zove empirijska terapija), to znači da bolesnici primaju jedan ili dva antibiotika koja bi trebali pokriti većinu
mogućih uzročnika upale testisa. Naime, da bi se mogla dati ciljana terapija, odnosno terapija koja točno djeluje na
uzročnika koji je izazvao upalu, prvo ga je potrebno izolirati, odnosno dokazati. Za to treba neko vrijeme (barem
nekoliko dana), a i nalaz može biti "lažno negativan" znači da se uzročnik nije uspio izolirati. Zbog toga se odmah daje
terapija "na slijepo" koja vrlo dobro djeluje kod većine bolesnika.
<br>
<br>
Bolesnika se redovito kontrolira, gleda se odgovor na terapiju (poboljšanje kliničke slike, odnosno općeg stanja
bolesnika, pad temperature, smanjenje otoka testisa, smanjenje tegoba mokrenja, kao i poboljšanje u laboratorijskim
nalazima) te se nastavlja s istom terapijom ukoliko je odgovor dobar, odnosno ukoliko nije terapija se korigira (uvodi
se drugi antibiotik). Također, bolesnik daje uzorke za mikrobiološku analizu, a terapija se može korigirati i po dolasku
nalaza urinokulture za što je u načelu potrebno nekoliko dana.
<br>
<br>
Bolesnicima se također, za vrijeme upale savjetuje mirovanje, odnosno "podizanje" mošnje (skrotuma), što znači da
trebaju ispod skrotuma staviti mali ručnik ili neku tkaninu te je smotati da bi se skrotum podignuo malo ispod razine
trbuha.
<div class="subtitle">
    V. Zaključak
</div>
Orhidepididimitis je upala testisa i epididimisa, češće se javlja kod mlađih spolno aktivnih muškaraca, ali i kod
starijih bolesnika koji imaju problema s prostatom. Liječi se antibioticima i simptomatskom terapijom, odnosno
rješavanjem problema s prostatom.