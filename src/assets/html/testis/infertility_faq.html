<div class="list-title">
    Muška neplodnost
</div>
1. Što je to neplodnost?
<br>
To je nemogućnost oplodnje, odnosno dobivanja vlastite, biološke djece.
<br>
<br>
2. Zašto nastaje neplodnost?
<br>
Ima više razloga, od oštećenja samih testisa zbog genetskih poremećaja ili različitih bolesti, do oštećenja „puteva“
kojim spermiji izlaze van, odnosno kombinacija i jednog i drugog.
<br>
<br>
3. Je li neplodnost ozbiljna bolest?
<br>
U načelu nije, ali svakako je bitna ako želimo imati vlastitu, biološku djecu.
<br>
<br>
4. Može li se izliječiti neplodnost?
<br>
Ovisno o uzroku, neke mogu, neke ne.
<br>
<br>
5. Treba li se svaka neplodnost liječiti?
<br>
Ako želite vlastitu djecu da, ako ne želite ne.
<br>
<br>
6. Kako se može liječiti neplodnost?
<br>
Prvo je zapravo potrebno napraviti obradu da se ustanovi u kakvom su stanju testisi, odnosno spermiji. Radi se
spermiogram, analiza spolnih hormona (testosteron, LH, FSH) te kariogram uz otkrivanje mikrodelecija Y kromosoma, kao i
ultrazvučni pregled testisa.
<div class="list-title">
Spermiogram
</div>
7. Što je to spermiogram?
<br>
To je analiza ejakulata, odnosno spermija koja se vrši uz pomoć specijalnog uređaja.
<br>
<br>
8. Što se saznaje iz nalaza spermiograma?
<br>
Dobivaju se informacije o broju spermija, njihovom izgledu te pokretljivosti.
<br>
<br>
9. Kako se daje sperma (ejakulat) za spermiogram?
<br>
Bolesnik treba oprati penis mlazom tople vode i blagim sapunom te nakon toga krenuti sa samozadovoljavanjem
(masturbacijom). Neposredno prije izbacivanja sperme treba prisloniti otvor sterilne posudice na vrh glansa penisa,
znači tamo gdje sperma izlazi i zapravo svršiti u posudicu te je zatvoriti.
<br>
Važno je da bolesnici ne budu spolno aktivni znači da nemaju spolni odnos, niti da se samozadovoljavaju 4 dana prije
davanja uzorka ejakulata, jer se time povećava vjerojatnost dobivanja „objektivnog“ nalaza. Drugim riječima ako smo
jučer ili danas ejakulirali, imati ćemo manje sjemena te samim time vjerojatno dobiti lošiji nalaz nego što on stvarno
jeste.
<div class="list-title">
Spolni hormoni
</div>
10. Što je to analiza spolnih hormona?
<br>
Bolesniku se vadi krv te se u laboratoriju određuje muški spolni hormoni testosteron, LH i FSH.
<br>
<br>
11. Zašto je to važno?
<br>
Zbog toga jer „proizvodnja“ spermija ovisi o muškim spolnim hormonima te ukoliko ih nema, odnosno ako ih nema dovoljno
onda i proizvodnja nije dobra.
<br>
<br>
12. Može li se nedostatak muškog spolnog hormona, testosterona nadoknaditi?
<br>
Može, liječnik endokrinolog vam može dati hormonsku terapiju (umjetni testosteron).
<br>
<br>
13. Kako se daje umjetni testosteron?
<br>
U načelu ili kao injekcije ili kao flasteri ili kao gel koji se utrljava.
<br>
<br>
14. Koliko traje umjetni testosteron?
<br>
Nekoliko mjeseci, nakon toga potrebno je ponovno dobiti injekciju ili flaster s testosteronom. Gel se koristi na dnevnoj
bazi.
<div class="list-title">
Kariogram
</div>
15. Što je to kariogram?
<br>
To je analiza građe i izgleda kromosoma.
<br>
<br>
16. Zašto je to važno?
<br>
Zato što određene genetske promjene mogu biti uzrok neplodnosti, a to se onda može ustanoviti kariogramom.
<br>
<br>
17. Kako se radi kariogram?
<br>
Izvadi se krv bolesniku i onda se u specijalnom laboratoriju određuje kariogram.
<div class="list-title">
Mikrodelecije Y kromosoma
</div>
18. Što je to određivanje mikrodelecije Y kromosoma?
<br>
To je vrlo slično kao i kariogram, analizira se Y kromosom da bi se ustanovile eventualne promjene na njemu koje mogu
biti uzrok neplodnosti.
<br>
<br>
19. Kako se radi određivanje mikrodelecije Y kromosoma?
<br>
Isto kao i kariogram, bolesniku se izvadi krvi, a analiza se vrši u specijalnom laboratoriju.
<br>
<br>
20. Što ukoliko su bolesniku nađene genetske promjene kao što su promjene kariograma i mikrodelecije Y kromosoma?
<br>
Tu u načelu nema neke velike pomoći, mada se kod nekih bolesnika ovisno o samim promjenama, iz testisa ipak mogu izvući
relativno dobri spermiji.
<div class="list-title">
Operacije
</div>
21. Kako se neplodnost liječi operacijom?
<br>
Ukoliko postoji neka zapreka u izlasku spermija van, onda se mogu raditi operativni zahvati kojima se ili spermiji vade
iz testisa (biopsija testisa) i onda služe za umjetnu oplodnju, ili se operativnim zahvatom rješava „zapreka“ na
njihovom putu.
<br>
<br>
22. Gdje se obavljaju ove operacije?
<br>
U bolnici, bolesnika se prima na urologiju.
<br>
<br>
23. Koliko traju ove operacije?
<br>
Ovisno koja se operacija točno izvodi, u načelu oko 1 sat.
<br>
<br>
24. Jesu li ove operacije bolne?
<br>
Ne, jer se rade u anesteziji.
<br>
<br>
25. Kad mogu piti nakon ovih operacija?
<br>
U načelu isti dan.
<br>
<br>
26. Kad mogu jesti nakon ovih operacija?
<br>
U načelu prvi dan nakon operacije.
<br>
<br>
27. Mogu li se operacije neplodnosti komplicirati?
<br>
Mogu, kao i sve medicinske procedure i operacije neplodnosti se mogu komplicirati mada se to rijetko dešava. Od
komplikacija se najčešće može javiti krvarenje ili upala.
<br>
<br>
28. Kad mogu ići kući nakon ovih operacija?
<br>
U načelu drugi ili čak isti dana kada je rađena operacija ukoliko je sve u redu.
<br>
<br>
29. Kad se mogu vratiti normalnim, uobičajenim dnevnim aktivnostima nakon ovih operacija?
<br>
Oko 2 tjedna nakon otpuštanja iz bolnice, jasno ukoliko je sve u redu.
<br>
<br>
30. Uzimaju li se uzorci iz jednog ili oba testisa?
<br>
U načelu kod neplodnosti se uzimaju uzorci oba testisa.
<br>
<br>
31. Što se radi s mojim uzorkom nakon što je izvađen iz testisa?
<br>
On se analizira i čuva u tekućem dušiku do trenutka kada će se iskoristiti za oplodnju.
<br>
<br>
32. Što još treba napraviti da bi se moji uzorci mogli spremiti i čuvati?
<br>
Potrebno je napraviti analizu krvi na prisustvo virusa, odnosno protutijela na hepatitis B i C te HIV. Nalazi moraju
biti negativni da bi se vaši uzorci mogli spremiti i čuvati zajedno s uzorcima drugih pacijenata. Ovi nalazi moraju biti
napravljeni u Petrovoj ulici u Zagrebu u Zavodu za transfuzijsku medicinu.