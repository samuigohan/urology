<div class="subtitle">
    Rak testisa
</div>
<div class="subtitle">
    I. Općenito o karcinomu testisa
</div>
Karcinom testisa je bolest koja se najčešće javlja kod mlađih muškaraca. Kao i kod ostalih karcinoma jasan uzrok bolesti
nije poznat i vjerojatno se radi o posljedicama utjecaja okoline, ali i genetskih čimbenika. Postoje, određeni faktori
rizika, koji povećavaju vjerojatnost nastanka karcinoma testisa, kao što je to "zaostajanje" testisa u trbušnoj
šupljini, odnosno kasno spuštanje testisa iz trbušne šupljine u mošnju. U Hrvatskoj godišnje oko 100 bolesnika oboli od
karcinoma testisa.
<div class="subtitle">
    II. Simptomi karcinoma testisa
</div>
Bolesnici najčešće napipaju bezbolno otvrdnuće (kvržicu) na testisu. Kada je bolest uznapredovala mogu se javiti
simptomi vezani uz metastaze, kao što su bolovi u trbuhu i leđima, a u slučaju plućnih metastaza može se javiti i kašalj
te otežano disanje.
<div class="subtitle">
    III. Dijagnostika karcinoma testisa
</div>
<div class="list-title">
    1. Pregled testisa
</div>
Tko? - pregled obavlja liječnik specijalista urologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
</ol>
Liječnik rukom pregledava testise, njihovu veličinu, oblik, osjetljivost, odnosno bolnost na dodir te prisutnost
eventualnih promjena na testisima. Sam pregled traje oko pola minute.
<div class="list-title">
    2. Ultrazvuk testisa (CD UZV testisa)
</div>
Tko? - pregled obavlja liječnik specijalista urologije ili radiologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
    <li>radiolog na radiologiji u Domu zdravlja</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji</li>
</ol>
Color Doppler ultrazvuk (CD UZV) testisa je metoda gdje se koristeći UZV aparat prikazuje testis, odnosno tumor, ali i
njihove krvne žile. Naime, kod tumora testisa krvne žile su drugačije nego kod normalnog tkiva te se na osnovi njihovog
izgleda može postaviti sumnja na tumor testisa. Bolesnik leži na leđima, a testis se gleda preko mošnje, koristeći
ultrazvučnu sondu i traje par minuta.

<img src="assets/html/testis/images/2.3.1.testis_cancer_diagnostics_ultrasound.jpg" />
<div class="caption">
    Slika 1. Cistični karcinoma testisa vel. 3 x 2.7 cm.
</div>
<img src="assets/html/testis/images/2.3.2.testis_cancer_diagnostics_ultrasound.jpg" />
<div class="caption">
    Slika 2. Dva karcinoma u testisu, jedan vel. 1 cm i drugi vel. 0.5 cm.
</div>
<img src="assets/html/testis/images/2.3.3.testis_cancer_diagnostics_ultrasound.jpg" />
<div class="caption">
    Slika 3. Karcinoma u testisu vel. 2 x 1.2 cm.
</div>
<img src="assets/html/testis/images/2.3.4.testis_cancer_diagnostics_ultrasound.jpg" />
<div class="caption">
    Slika 4. CD UZV karcinoma testisa vel. 2 x 1.5 cm, uz prikaz krvnih žila.
</div>
<img src="assets/html/testis/images/2.3.5.testis_cancer_diagnostics_ultrasound.jpg" />
<div class="caption">
    Slika 5. CD UZV karcinoma testisa vel. 1.7 x 1.1 cm, uz prikaz krvnih žila.
</div>
<div class="list-title">
    3. Tumorski markeri: alfa-fetoprotein (AFP) i beta-humani korionski gonadotropin (betaHCG)
</div>
Tko? - med. sestra ili lab. tehničar vade krv bolesniku koja se analizira:
<br>
<br>
Gdje?
<ol>
    <li>u biokemijskom laboratoriju u bolnici</li>
    <li>u privatnom biokemijskom laboratoriju</li>
</ol>
Alfa-feto protein (AFP) i beta-humani korionski gonadotropin (β-HCG) su tumorski markeri. To su znači molekule koje
proizvode tumorske stanice, a prisutne su u krvi bolesnika s određenim vrstama tumora testisa. Važni su jer njihova
prisutnost ukazuje na aktivnu bolest, a njihovo smanjenje, odnosno nestanak iz krvi ukazuje na dobar učinak liječenja,
odnosno na izlječenje tumora testisa.
<div class="list-title">
    4. RTG srca i pluća</div>
Tko? - liječnik specijalista radiologije
<br>
<br>
Gdje?
<ol>
    <li>radiolog na radiologiji u Domu zdravlja</li>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji</li>
</ol>
Na slici se mogu vidjeti metastaza u plućima, naime tumori testisa skloni su metastaziranju u pluća.
<div class="list-title">
    5. Kompjuterizirana tomografija (CT)
</div>
Tko? - liječnik specijalista radiologije
<br>
<br>
Gdje?
<ol>
    <li>radiolog na radiologiji u bolnici</li>
    <li>radiolog na radiologiji u Domu zdravlja (ukoliko imaju CT)</li>
    <li>radiolog u privatnoj radiološkoj ordinaciji (ukoliko imaju CT)</li>
</ol>
Kod ove metode slika se dobiva korištenjem rentgenskog zračenja, a onda se rekonstruira pomoću kompjutera. CT je
bezbolna pretraga koja traje par minuta, a dobivaju se informacije o limfnim čvorovima u retroperitoneumu (dio tijela
iza trbušne šupljine gdje se nalaze limfni čvorovi testisa), ali i informacije o statusu organa u prsištu (u prvom redu
pluća) te organa u trbuhu (jetra i bubrezi). To je važno zbog boljeg planiranja liječenja bolesnika s karcinomom
testisa.
<div class="list-title">
    6. Magnetska rezonanca (MR)
</div>
Tko? - specijalista radiologijeđ
<br>
<br>
Gdje?
<ol>
    <li>radiolog na radiologiji u bolnici</li>
    <li>radiolog u privatnoj radiološkoj ordinaciji (ukoliko imaju MR)</li>
</ol>
Magnetska rezonanca je metoda slična CT-u, ali nema zračenja. Međutim, radio se o skupljoj metodi u odnosu na CT, a
dobivene informacije nisu značajno bolje, zbog toga je upotreba magneta kod karcinoma testisa ograničena.
<img src="assets/html/testis/images/2.3.6.testis_cancer_diagnostics_mri.jpg" />
<div class="caption">
    Slika 6. Metastaza karcinoma testisa u područje hilusa lijevog bubrega (uzdužni presjek).
</div>
<img src="assets/html/testis/images/2.3.7.testis_cancer_diagnostics_mri.jpg" />
<div class="caption">
    Slika 7. Metastaza karcinoma testisa u područje hilusa lijevog bubrega (poprečni presjek).
</div>
<i>
    Napomena: u tekstu su navedene pretrage koje se mogu raditi kod tumora testisa. To ne znači da su sve nužne, odnosno
    da ne postoje još neke pretrage koje nisu gore navedene, a koje se mogu raditi kod ove bolesti. Konačnu odluku o
    tome donijeti će izabrani urolog u dogovoru s bolesnikom.
</i>
<div class="subtitle">
    IV. Liječenje karcinoma testisa
</div>
<div class="list-title">
    1. Operacija karcinoma testisa
</div>
Tko? - liječnik specijalista urologije
<br>
<br>
Gdje? - urolog u bolnici
<br>
<br>
Liječenje u načelu započinji operativnim zahvatom kojim se odstranjuje testis s tumorom. Operacija se zove radikalna
orhidektomija.
<div class="list-title">
    Radikalna orhidektomija
</div>
Bolesnika se prima u bolnicu te nakon što ga se anestezira (spinalnom ili općom anestezijom), pristupi se na testis
rezom koji ide kroz desnu ili lijevu preponu, ovisno jasno radi li se o tumoru desnog ili lijevog testisa. Prvo se
pristupi na krvne žile testisa (koje prolaze kroz ingvinalni kanal) koje se "stisnu", da bi se spriječilo da se tumorske
stanice iz testisa putem krvnih žila prošire po ostatku tijela.
<br>
<br>
Nakon toga se testis "izvlači" prema gore iz mošnje. Testis se otvara, a promijenjeno tkivo se šalje na hitnu
patohistološku analizu. Ukoliko nalaz govori da se radi o tumoru, odnosno karcinomu odstranjuje se testis s tumorom i
krvnim žilama. Zahvat traje oko 45 minuta (plus čekanje nalaza analize tkiva). Bolesnik u bolnici ostaje dan-dva, nakon
čega ide kući. Treba se javiti na kontrolu izabranom urologu.
<br>
<br>
Nakon što se tkivo (testis, tumor i krvne žile testisa) izvadi, radi se definitivna analiza na patologiji. Naime, tkivo
prolazi specijalne postupke te se boji specijalnim bojama da bi se ustanovilo o kojoj se točno vrsti tumora, odnosno
karcinoma testisa radi te kakav je odnos tumorskog tkiva prema ostatku testisa (ovojnicama testisa i krvnim žilama). To
je važno, jer postoje različite vrste tumora testisa, koje samim time različito reagiraju na različitu terapiju. Često
bolesnici imaju zapravo više vrsta tumorskih stanica u samom tumoru. Za dobivanje nalaza definitivne patohistološke
analize tkiva potrebno je 7-10 dana.
<img src="assets/html/testis/images/2.4.1.1.testis_cancer_treatment_surgery_phd.jpg" />
<div class="caption">
    Slika 1.1. Mobilizacija desnog testisa iz skrotuma (pristup kroz rez u preponi, u ruci se nalazi testis).
</div>
<img src="assets/html/testis/images/2.4.1.2.testis_cancer_treatment_surgery_phd.jpg" />
<div class="caption">
    Slika 1.2. Desni testis (T) s ovojnicama mobiliziran iz skrotuma.
</div>
<img src="assets/html/testis/images/1.3.right_testis.jpg" />
<div class="caption">
    Slika 1.3. Desni testis (T).
</div>
<img src="assets/html/testis/images/1.4.opening_testis_fascia_access_tumor.jpg"/>
<div class="caption">
    Slika 1.4. Otvaranje ovojnice testisa i pristup na tumor/karcinom (označen strjelicom).
</div>
<img src="assets/html/testis/images/1.5.removed_testicular_cancer.jpg"/>
<div class="caption">
    Slika 1.5. Odstranjeni tumor/karcinom. 
</div>
<img src="assets/html/testis/images/1.6.removal_of_testis.jpg" />
<div class="caption">
    Slika 1.6. Nakon potvrde da se radi o tumoru/karcinomu, slijedi odstranjenje cijelog testisa. 
</div>
<img src="assets/html/testis/images/2.1.large_testicular_tumor.jpg" />
<div class="caption">
    Slika 2.1. Veliki tumor/karcinom testisa, veći od 15 cm.  
</div>
<img src="assets/html/testis/images/2.2.removed_testis_with_cancer.jpg" />
<div class="caption">
    Slika 2.2. Izvađeni testis prožet karcinomom (vide se cistična tumorska područja).
</div>
<img src="assets/html/testis/images/2.3.testis_cancer_microscope.jpg" />
<div class="caption">
    Slika 2.3. Karcinom testisa (seminom) mikroskopska slika povećanje 20 x.
</div>

<div class="list-title">
    2. Liječenje nakon radikalne orhidektomije
</div>
Nakon radikalne orhidektomije kada imamo rezultate patohistološke analize, ali i rezultate tumorskih markera i CT-a,
donosi se odluka o daljnjem liječenju bolesnika. Postoji više mogućnost:
<ul class="no-bullets">
    <li>2.1. pažljivo praćenje</li>
    <li>2.2. operacija – otvorena, odnosno laparoskopska limfadenektomija</li>
    <li>2.3. zračenje</li>
    <li>2.4. liječenje lijekovima</li>
    <li>2.5. kombinacija gore navedenih procedura</li>
    <li>2.1. Pažljivo praćenje bolesnika</li>
</ul>
Tko? - specijalista urologije ili specijalista onkologije
<br>
<br>
Gdje?
<ol>
    <li>urolog u urološkoj ambulanti u bolnici</li>
    <li>urolog u privatnoj urološkoj ordinaciji</li>
    <li>onkolog u onkološkoj ambulanti u bolnici</li>
</ol>
Pažljivo praćenje je metoda gdje se bolesnika redovito kontrolira nekoliko puta godišnje. U načelu se savjetuje za
bolesnike koji imaju "malu" bolest koja na osnovu napravljenih pretraga i dobivenih nalaza nije agresivna, odnosno nije
"opasna".
<br>
<br>
Prednost ove metode je u tome što se bolesnika ne izlaže radikalnim metodama liječenja kao što su to operacija, zračenje
ili kemoterapija koje imaju svoje rizike i neželjene ishode. S druge strane moguće je da se bolest podcijeni, odnosno da
je ona zapravo "ozbiljnija" nego što napravljene nalazi i pretrage ukazuju. Zbog toga treba razgovarati s bolesnikom i
on mora biti upoznati s rizicima ove metode. Ukoliko se tijekom praćenja nalazi pogoršaju, praćenje se može prekinuti, a
bolesnika liječiti drugim metodama kao što su to operativni zahvat, zračenje ili kemoterapija.
<div class="list-title">
    2.2. Operacija - limfadenektomija (otvorena ili laparoskopska)
</div>
Tko? - liječnik specijalista urologije
<br>
<br>
Gdje? - urolog u bolnici
<br>
<br>
Mogu se raditi dvije vrste operativnih zahvata:
<div class="list-title">
    2.2.1. Otvorena operacija
</div>
Otvorena operacija se radi kroz rez na sredini trbuha iznad i ispod pupka u ukupnoj dužini oko 20 cm. Bolesnika se prima
u bolnicu te se nakon opće anestezije pristupa operativnom zahvatu. Radi se o zahtjevnoj operaciji koja može trajati
više sati, ovisno o veličini i broju limfnih čvorova koje treba izvaditi. Bolesnik ostaje u bolnici oko 7-10 dana, a
nakon otpuštanja iz bolnice treba se javiti na kontrolu izabranom urologu.
<div class="list-title">
    2.2.2. Laparoskopska operacija
</div>
Laparoskopska operacija je što se samog reza tiče zapravo "poštednija" za bolesnika, jer je rez puno manji, odnosno radi
se kroz nekoliko malih rezova, ali isto tako može dugo trajati te se ovisno o veličini limfnih čvorova, ali i
eventualnoj prethodnoj kemoterapiji, kao i o ranijim operativnim zahvatima u trbuhu ne može raditi kod svih bolesnika.
Postoperativni tijek je sličan otvorenoj limfadenektomiji.
<br>
<br>
I otvorena i laparoskopska limfadenektomija mogu imati svoje neželjene posljedice, jedna od najznačajnijih je tzv.
retrogradna ejakulacija. Naime, živci koji sudjeluju u izbacivanju sjemena iz spolovila kod svršavanja mogu biti
oštećeni prilikom ovih zahvata, jer se nalaze u neposrednoj blizini limfnih čvorova. Zbog toga se može desiti da
bolesnici izbacuju manje ili uopće ne izbacuju sjeme prilikom svršavanja. Danas se radi limfadenekomija koje je manje
opsežna u odnosu na ranije varijante ove operacija te je samim time i vjerojatnost ovog neželjenog ishoda rijetka i
svedena na minimum.
<br>
<br>
Izvađeno tkivo se i nakon otvorene i nakon laparoskopske operacije šalje na analizu na patologiju te se po dobivanju
nalaza odlučuje o eventualnom daljnjem liječenju bolesnika.6
<div class="list-title">
    2.3. Radikalno zračenje raka testisa
</div>
Tko? - liječnik, specijalista onkologije i radioterapije
<br>
<br>
Gdje?
<ol>
    <li>onkološka dnevna bolnica</li>
    <li>onkološki odjel u bolnici</li>
</ol>
Zračenje je metoda liječenja koja koristi ionizirajuće zračenje za liječenje karcinoma testisa. Postoje naime vrste
tumora testisa koje vrlo dobro reagiraju na zračenje. Zapravo se ne zrači sam tumor u testisu, jer je testis s tumorom
prethodno operativno odstranjen, nego se zrače limfni čvorovi u retroperitoneumu u koje tumor testisa metastazira.
Bolesnika prije početka zračenja pregledava liječnik onkolog te se uz pomoć kompjuterizirane tomografije (CT) pravi plan
zračenja, a na tijelu bolesnika se označava područje gdje će se zračenje usmjeriti. Bolesnik također dobiva pismene,
odnosno usmene upute o samom zračenju, čega se treba pridržavati, odnosno što treba izbjegavati kako bi sam postupak
zračenja prošao što lakše. Na zračenje se dolazi svaki dan, osim dana vikenda kroz određeni vremenski period (oko 7
tjedana), zračenje traje par minuta te bolesnik odlazi doma i ponovno dolazi slijedeći dan.
<br>
<br>
Samo zračenje bolesnici u načelu dobro podnose. Međutim, bolesnici trebaju shvatiti da energija zračenja koja je
sposobna uništiti karcinomsku stanicu koja je otpornija od normalne stanice isto tako značajno oštećuje normalne
stanice, odnosno normalno tkivo. Da bi se oštećenje normalnog tkiva svelo na minimum, zračenje dolazi iz različitih
smjerova, ali ono ipak mora "proći" kroz određena tkiva na svom putu od izvora zračenja do limfnih čvorova u trbuhu,
odnosno retroperitoneumu. Tako zračenje prolazi kroz tanko i debelo crijevo, ali i druge strukture koje se nalaze u
trbuhu, odnosno retroperitoneumu. Zbog toga nastaju neželjene posljedice zračenja. Moguće su opće nuspojave zračenja kao
što su slabost i gubitak apetita. Mogu se također javiti i problemi s probavom, a bolesnici mogu imati mučnine, grčeve,
proljevaste stolice, krvarenje, odnosno sluzavi iscjedak iz debelog crijeva. Neke od ovih tegoba se javljaju rano
tijekom samog procesa zračenja, a neke se pak javljaju kasnije, znači više mjeseci, pa i godina nakon zračenja.
<div class="list-title">
    2.4. Lijekovi protiv karcinoma testisa (kemoterapija)
</div>
Tko? - liječnik specijalista onkologije
<br>
<br>
Gdje?
<ol>
    <li>onkološka dnevna bolnica</li>
    <li>onkološki odjel u bolnici</li>
</ol>
Lijekovi se u načelu koriste kod bolesti koja više nije lokalizirana na testis nego se proširila i postala sistemska
bolest. Uvođenje kemoterapije prije nekoliko desetaka godina može se zapravo smatrati najznačajnijim napretkom u
liječenju tumora testisa. Naime, kemoterapija je značajno poboljšala preživljenje i izlječenje bolesnika s metastatskim
tumorom testisa. Postoji više protokola, odnosno više vrsta lijekova koji se koriste za kemoterapiju tumora testisa,
ovisno o samom tumoru, ali i nekim drugim parametrima. Bolesnici dolaze u bolnicu na terapiju u nekoliko ciklusa (po par
dana terapije, pa pauza nekoliko tjedana, pa opet par dana terapije).
<br>
Kemoterapija kao i sve vrste radikalnog liječenja ima značajne nuspojave, odnosno posljedice. Naime, slično kao i kod
zračenja, terapija koja je sposobna ubiti tumorske stanice, isto će tako ubiti, odnosno značajno oštetiti i određeni
broj zdravih stanica u organizmu što će se onda manifestirati kao nuspojave, odnosno neželjene posljedice kemoterapije.
Nuspojave ovise o broju i vrsti lijekova, odnosno broju ciklusa lijekova koje bolesnici moraju primiti, kao i o općem
stanju bolesnika.
<br>
Nuspojave se mogu također kao i kod terapije zračenjem podijeliti na rane koje se javljaju tijekom i neposredno nakon
završetka kemoterapije (mučnina, povraćanje, slabost i gubitak apetita) te kasne koje se javljaju nekoliko mjeseci, pa i
godina nakon završetka kemoterapije (oštećenje pluća, bubrega, srca i živaca).
<div class="subtitle">
    V. Zaključak
</div>
Karcinom testisa je bolest koja se najčešće javlja kod mlađih muškaraca. Nakon što pregled urologa te učinjeni nalazi i
obrada postave sumnju na tumor testisa, izvodi se operativni zahvat kojim se odstranjuje testis s tumorom. Nakon toga se
ovisno o vrsti tumora i stadiju bolesti odabire daljnje liječenje, odnosno praćenje bolesnika. Danas je tumor testisa
bolest koja se kod velike većine bolesnika može izliječiti.